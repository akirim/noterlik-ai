{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1973-41-sayili-genelge.html",
    "title": "1973-41 sayılı genelge",
    "description": "Ankara, 12 Temmuz 1973 Özü:Bir kimsenin vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiği...",
    "keywords": [
      "mirasçı ise veraset belgesini ibraz etmek zorundadırlar.",
      "mümessil temsil vesikasını",
      "vasi veya kayyum sulh hakimi kararını",
      "vekil tayin ettiği şahsın bir başkasını tevkil etmesi halinde",
      "Noterlik Kanunu'nun 79 uncu maddesi uyarınca işlem yapılması gerektiği",
      "vekil",
      "noterden onaylı vekaletnamesini",
      "yeli nüfusunu",
      "vasi veya kayyum sulh hakimi kararını",
      "mümessil temsil vesikasını",
      "mirasçı ise veraset belgesini ibraz etmek zorundadırlar.",
      "veli nüfusunu",
      "vasi veya kayyum sulh hakimi kararını",
      "mümessil temsil vesikasını",
      "mirasçı ise veraset belgesini ibraz etmek"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1973-41 sayılı genelge Email Gönder 1973-41 sayılı genelge << Fihrist-Ana sayfa >> 1973-41 sayılı genelge VEKALETNAMELER    13 SAYILI GENELGE    14 SAYILI GENELGE    MEVZUAT Ankara, 12 Temmuz 1973 Özü:Bir kimsenin vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiği hak. GENELGE    41 Noter Odaları aracılığı ile Noterliklerden aldığımız yazılardan, başkası adına işlem yaptıracaklardan aranacak belge ve bilhassa müvekkili adına vekaletname düzenlenmesi konularında tereddüde düşüldüğü anlaşılmaktadır. 1512 sayılı Noterlik Kanununun 79. maddesi Vekil, veli, vasi, kayyum, mümessil ve mirasçı sıfatıyla veya şirket ve dernek gibi tüzel kişiler adlarına Noterlik işlemi yaptırmak isteyenler sıfat ve yetkilerini ve işlemi yapmağa izinli olduklarını bildirir belge göstermekle yükümlüdürler. Belgenin gösterildiği iş kağıdına yazılmakla beraber, işlemle ilgili kısımlarını ve nereden hangi tarih ve numara ile verilmiş olduğunu gösteren, birer örneği harçsız ve vergisiz olarak gerek ilgilisine verilecek ve gerekse dairede saklanacak asıl ve örneklerine bağlanır hükmünü ihtiva etmektedir. Madde, Noterlik işleminden bahsetmekte olmasına göre, söz konusu olan belgelerin hem düzenleme ve hem de, onaylama tasdik suretiyle yapılan işlemlerde aranması gerekir. Bunun için vekil, noterden onaylı vekaletnamesini, veli nüfusunu, vasi veya kayyum sulh hakimi kararını, mümessil temsil vesikasını, mirasçı ise veraset belgesini ibraz etmek zorundadırlar. Bu hükme göre, düzenlenecek vekaletnameler; aharı tevkile yetkili kılındığı vekaletnamelere dayanarak; düzenlenmelidir. Madde metnine göre; belgenin gösterildiği iş kağıdına yazılmakla beraber, işlemle ilgili kısımlarını ve nereden hangi tarih ve numara ile verilmiş olduğunu gösteren, birer örneğinin harçsız ve vergisiz olarak gerek ilgilisine verilecek ve gerekse dairede saklanacak asıl ve örneklerine bağlanması gereklidir. Nitekim; Adalet Bakanlığının 10.11.1958 gün ve 71/16 -16391 sayılı genelgesinde; l -Malüm olduğu üzere Noterlik Kanununda vekaletnamelerin nasıl tanzim edileceği hakkında ayrı bir hüküm mevcut bulunmamakta ve vekalet bir akit olması dolayısıyla bunun noter ta-rafından tevsiki re'sen veya imza tasdiki şeklinde yapılmaktadır. Vekalet akdinin mahiyeti B. K. nün 386 inci maddesinde gösterilmiştir. Buna göre vekalet, vekilin mukavele dairesinde kendisine tahmil olunan işin idaresini veya tekebbül eylediği hizmetin ifasını, müvekkiline karşı iltizam etmesidir. B. K. nün 391 inci maddesi mucibince vekil selahiyeti haricinde de vekili ile müvekkili arasındaki münasebetler tanzim edilmiştir. Bu hükümlerin tetkikinden de anlaşılacağı veçhile, vekalet akdi vekil ve müvekkil diye tesmiye edilen iki muayyen şahsın mevcudiyetine vabestedir. Her ne kadar, B. K. nün 391 inci maddesi mucibince, vekil aharı tevkil edebilirse de, bu tevkil keyfiyeti muayyen bir müvekkil namına yapılabilir. Halbuki yukarıda zikri geçen namlarını aharı tevkile mezun olduğum müvekkillerimin leyh ve aleyhlerinde açılmış ve açılacak davalarda müvekkillerini temsile ibaresinde umumi bir ifade kullanılmakta ve müvekkiller meçhul kalmaktadır. B. K. nün 391 inci maddesi mucibince vekil selahiyeti haricinde başkasını tevkil ederse onun fiilinden kendi yapmış gibi mesuldür. Vekil başkasını tevkile salahiyettar ise, yalnız salahiyetini kullanırken ve talimat verirken takayyüt ve ihtimam göstermekle mükelleftir. Her iki surette vekilin kendi yerine ikame ettiği şahsa karşı haiz olduğu bütün hakları müvekkil doğrudan doğruya o şahsa karşı dermeyan edebilir. Bu itibarla, vekil bir başkasını tevkil ettiği takdirde, onunla müvekkili arasında bir hukuki münasebet doğmakta ve müvekkil vekiline karşı haiz olduğu bütün hakları, vekilinin tevkil ettiği şahsa karşı da doğrudan doğruya dermeyan edebilmektedir.. Binaenaleyh, gerek vekalet akdinin bariz vasfı, gerek bir tevsik mercii olan noterlik müessesesinin gördüğü amme hizmetinin mahiyeti itibariyle gayri muayyen şahıslar namına başkasının tevkiline kanuni mesağ bulunmamakta ve müvekkillerin tasrihi icap etmektedir. 2 -Yine yukarıda bahsi geçen müvekkillerimin bana vermiş oldukları vekaletname ile birlikte kullanıldığı takdirde muteber olmak kaydına gelince, esasen noterliklerde işlerini gördürecek! alakalıların asil veya vekil olarak hazır olmaları ve umumi hükümlere göre yapmağa selahiyetli bulunmaları ve vekil sıfatıyla senet mukavele ve sair kağıtları tanzim ve tasdik ettirmek isteyenlerin, sıfat ve selahiyetlerini ve bu hususu yapmağa izinli olduklarını bildirir vesika ibraz etmeleri gerekir. Noterlik Kanununun 79. maddesi (Es, K. 41) maddesinin ikinci fıkrasına göre, noterlerin vesikanın gösterildiğini kağıda yazmakla beraber, işe taallük eden kısımlarını ve nereden hangi tarih ve numara ile verilmiş olduğunu gösteren bir örneği pulsuz A'e harçsız olarak gerek sahibine verilecek, gerek dairede saklanacak nüsha ve örneklere bağlanmaları muktazidir. Bu sebeple, Noterlik Kanununun bu hükümleri yerine getirilmeden bir kimsenin vekil tayin ettiği şahsın bir başkasını tevkil etmesi, hususiyle noterlerin vekilin aharı tevkile selahiyetli olup olmadığını inceleme mükellefiyetinin, vekaletnamenin ibraz edileceği mercie terk edilmesi, tecviz edilemez. Netice itibariyle, müvekkili namına aharı tevkil eden vekil, evvelemirde bu selahiyetini ispat zımnında vekaletnamenin suretlerini çıkararak bunlardan birer adedini tanzim veya tasdik edeceği vekaletnamenin dairede saklanacak ve iş sahibine verilecek örneklerine bağlanması icab etmesine ve ayrıca keyfiyeti vekaletnameye de dercetmesi lazım olmasına göre, aharın tevkilini tazammun eden vekaletnamelerde müvekkilin zikredilmesi zaruri ve Noterlik Kanunu'nun (Eski Noterlik Kanunu 41) (79) maddesi hükmünün yerine getirilmesi muktezi bulunmaktadır denilmiş olması da, görüşümüzü teyid etmektedir. Bu sebeplerle, bir kimsenin vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiğinin bilinmesini rica ederim. Saygılarımla. Başkan S. Halis TOKDEMİR (Ankara 14 üncü Noteri) Güncelleme: 25.10.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1973-41 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1973-41-sayili-genelge.html",
        "title": "",
        "target": "",
        "type": "internal"
      },
      {
        "text": "1973-41 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1973-41-sayili-genelge.html",
        "title": "",
        "target": "_top",
        "type": "internal"
      },
      {
        "text": "VEKALETNAMELER",
        "href": "vekaletnameler.html",
        "title": "VEKALETNAMELER DİZİNİ",
        "target": "",
        "type": "internal"
      },
      {
        "text": "13 SAYILI GENELGE",
        "href": "vekaletnameler-genel-olarak-birlestirilmis-13-sayili-genelge.html",
        "title": "VEKALETNAMELER-GENEL-OLARAK-BIRLESTIRILMIS-13-SAYILI-GENELGE",
        "target": "",
        "type": "internal"
      },
      {
        "text": "14 SAYILI GENELGE",
        "href": "vekaletnameler-avukatlar-ile-tapu-ve-diger-idarelerin-islerine-iliskin-birlestirilmis-14-sayili-genelge.html",
        "title": "VEKALETNAMELER - AVUKATLAR İLE TAPU VE DİĞER İDARELERİN İŞLERİ HAK. BİRLEŞTİRİLMİŞ 14 SAYILI GENELGE",
        "target": "",
        "type": "internal"
      },
      {
        "text": "MEVZUAT",
        "href": "mevzuat-vekaletnameler.html",
        "title": "MEVZUAT - VEKALETNAMELER",
        "target": "",
        "type": "internal"
      },
      {
        "text": "Noterlik Kanununun 79. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Noterlik Kanununun 79. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.10.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1973-41 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1973-41 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"mirasçı ise veraset belgesini ibraz etmek zorundadırlar.,mümessil temsil vesikasını,vasi veya kayyum sulh hakimi kararını,vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiği,vekil, noterden onaylı vekaletnamesini, yeli nüfusunu, vasi veya kayyum sulh hakimi kararını, mümessil temsil vesikasını, mirasçı ise veraset belgesini ibraz etmek zorundadırlar.,veli nüfusunu, vasi veya kayyum sulh hakimi kararını, mümessil temsil vesikasını, mirasçı ise veraset belgesini ibraz etmek\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 12 Temmuz 1973 Özü:Bir kimsenin vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiği...\" />\n\n   <link rel=\"canonical\" content=\"noterlikrehberi.net/rehber/index.html?1973-41-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1973-41-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"mirasçı ise veraset belgesini ibraz etmek zorundadırlar.,mümessil temsil vesikasını,vasi veya kayyum sulh hakimi kararını,vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiği,vekil, noterden onaylı vekaletnamesini, yeli nüfusunu, vasi veya kayyum sulh hakimi kararını, mümessil temsil vesikasını, mirasçı ise veraset belgesini ibraz etmek zorundadırlar.,veli nüfusunu, vasi veya kayyum sulh hakimi kararını, mümessil temsil vesikasını, mirasçı ise veraset belgesini ibraz etmek\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1973-41 sayılı genelge\",\n\n   mailsubject: \"Tavsiye: Noterlik Rehberi - 1973-41 sayılı genelge &nbsp; &nbsp;VEKALETNAMELER&nbsp; &nbsp;13 SAYILI GENELGE&nbsp; &nbsp;14 SAYILI GENELGE&nbsp; &nbsp;MEVZUAT\",\n\n   sharesubject: \"Noterlik Rehberi - 1973-41 sayılı genelge &nbsp; &nbsp;VEKALETNAMELER&nbsp; &nbsp;13 SAYILI GENELGE&nbsp; &nbsp;14 SAYILI GENELGE&nbsp; &nbsp;MEVZUAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1973-41-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1973-41-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1973-41-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1973-41-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1973-41-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1973-41-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1973-41-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1973-41 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1973-41-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1973-41 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"vekaletnameler.html\" class=\"topiclink\" title=\"VEKALETNAMELER DİZİNİ\">VEKALETNAMELER</a>  &nbsp; <a href=\"vekaletnameler-genel-olarak-birlestirilmis-13-sayili-genelge.html\" class=\"topiclink\" title=\"VEKALETNAMELER-GENEL-OLARAK-BIRLESTIRILMIS-13-SAYILI-GENELGE\">13 SAYILI GENELGE</a>  &nbsp; <a href=\"vekaletnameler-avukatlar-ile-tapu-ve-diger-idarelerin-islerine-iliskin-birlestirilmis-14-sayili-genelge.html\" class=\"topiclink\" title=\"VEKALETNAMELER - AVUKATLAR İLE TAPU VE DİĞER İDARELERİN İŞLERİ HAK. BİRLEŞTİRİLMİŞ 14 SAYILI GENELGE\">14 SAYILI GENELGE</a>  &nbsp; <a href=\"mevzuat-vekaletnameler.html\" class=\"topiclink\" title=\"MEVZUAT - VEKALETNAMELER\">MEVZUAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">Ankara, 12 Temmuz 1973</p>\n\n<p>Özü:Bir kimsenin vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiği hak.</p>\n\n<p class=\"p_Normal\">&nbsp;</p>\n\n<p class=\"p_Normal\">GENELGE &nbsp; &nbsp;41 </p>\n\n<p class=\"p_Normal\">&nbsp;</p>\n\n<p class=\"p_Normal\">Noter Odaları aracılığı ile Noterliklerden aldığımız yazılardan, başkası adına işlem yaptıracaklardan aranacak belge ve bilhassa müvekkili adına vekaletname düzenlenmesi konularında tereddüde düşüldüğü anlaşılmaktadır.</p>\n\n<p class=\"p_Normal\">1512 sayılı <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299630, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 79. maddesi</a></span> Vekil, veli, vasi, kayyum, mümessil ve mirasçı sıfatıyla veya şirket ve dernek gibi tüzel kişiler adlarına Noterlik işlemi yaptırmak isteyenler sıfat ve yetkilerini ve işlemi yapmağa izinli olduklarını bildirir belge göstermekle yükümlüdürler.</p>\n\n<p class=\"p_Normal\">&nbsp;</p>\n\n<p class=\"p_Normal\">Belgenin gösterildiği iş kağıdına yazılmakla beraber, işlemle ilgili kısımlarını ve nereden hangi tarih ve numara ile verilmiş olduğunu gösteren, birer örneği harçsız ve vergisiz olarak gerek ilgilisine verilecek ve gerekse dairede saklanacak asıl ve örneklerine bağlanır hükmünü ihtiva etmektedir.</p>\n\n<p class=\"p_Normal\">&nbsp;</p>\n\n<p class=\"p_Normal\">Madde, Noterlik işleminden bahsetmekte olmasına göre, söz konusu olan belgelerin hem düzenleme ve hem de, onaylama tasdik suretiyle yapılan işlemlerde aranması gerekir.</p>\n\n<p class=\"p_Normal\">&nbsp;</p>\n\n<p class=\"p_Normal\">Bunun için vekil, noterden onaylı vekaletnamesini, veli nüfusunu, vasi veya kayyum sulh hakimi kararını, mümessil temsil vesikasını, mirasçı ise veraset belgesini ibraz etmek zorundadırlar.</p>\n\n<p class=\"p_Normal\">&nbsp;</p>\n\n<p class=\"p_Normal\">Bu hükme göre, düzenlenecek vekaletnameler; aharı tevkile yetkili kılındığı vekaletnamelere dayanarak; düzenlenmelidir. Madde metnine göre; belgenin gösterildiği iş kağıdına yazılmakla beraber, işlemle ilgili kısımlarını ve nereden hangi tarih ve numara ile verilmiş olduğunu gösteren, birer örneğinin harçsız ve vergisiz olarak gerek ilgilisine verilecek ve gerekse dairede saklanacak asıl ve örneklerine bağlanması gereklidir.</p>\n\n<p class=\"p_Normal\">&nbsp;</p>\n\n<p class=\"p_Normal\">Nitekim; Adalet Bakanlığının 10.11.1958 gün ve 71/16 -16391 sayılı genelgesinde;</p>\n\n<p class=\"p_Normal\">l -Malüm olduğu üzere <a href=\"noterlik-kanunu.html\" class=\"topiclink\">Noterlik Kanunu</a>nda vekaletnamelerin nasıl tanzim edileceği hakkında ayrı bir hüküm mevcut bulunmamakta ve vekalet bir akit olması dolayısıyla bunun noter ta-rafından tevsiki re'sen veya imza tasdiki şeklinde yapılmaktadır.</p>\n\n<p class=\"p_Normal\">Vekalet akdinin mahiyeti B. K. nün 386 inci maddesinde gösterilmiştir. Buna göre vekalet, vekilin mukavele dairesinde kendisine tahmil olunan işin idaresini veya tekebbül eylediği hizmetin ifasını, müvekkiline karşı iltizam etmesidir.</p>\n\n<p class=\"p_Normal\">B. K. nün 391 inci maddesi mucibince vekil selahiyeti haricinde de vekili ile müvekkili arasındaki münasebetler tanzim edilmiştir.</p>\n\n<p class=\"p_Normal\">Bu hükümlerin tetkikinden de anlaşılacağı veçhile, vekalet akdi vekil ve müvekkil diye tesmiye edilen iki muayyen şahsın mevcudiyetine vabestedir.</p>\n\n<p class=\"p_Normal\">Her ne kadar, B. K. nün 391 inci maddesi mucibince, vekil aharı tevkil edebilirse de, bu tevkil keyfiyeti muayyen bir müvekkil namına yapılabilir.</p>\n\n<p class=\"p_Normal\">Halbuki yukarıda zikri geçen namlarını aharı tevkile mezun olduğum müvekkillerimin leyh ve aleyhlerinde açılmış ve açılacak davalarda müvekkillerini temsile ibaresinde umumi bir ifade kullanılmakta ve müvekkiller meçhul kalmaktadır.</p>\n\n<p class=\"p_Normal\">B. K. nün 391 inci maddesi mucibince vekil selahiyeti haricinde başkasını tevkil ederse onun fiilinden kendi yapmış gibi mesuldür. Vekil başkasını tevkile salahiyettar ise, yalnız salahiyetini kullanırken ve talimat verirken takayyüt ve ihtimam göstermekle mükelleftir.</p>\n\n<p class=\"p_Normal\">Her iki surette vekilin kendi yerine ikame ettiği şahsa karşı haiz olduğu bütün hakları müvekkil doğrudan doğruya o şahsa karşı dermeyan edebilir.</p>\n\n<p class=\"p_Normal\">Bu itibarla, vekil bir başkasını tevkil ettiği takdirde, onunla müvekkili arasında bir hukuki münasebet doğmakta ve müvekkil vekiline karşı haiz olduğu bütün hakları, vekilinin tevkil ettiği şahsa karşı da doğrudan doğruya dermeyan edebilmektedir.. Binaenaleyh, gerek vekalet akdinin bariz vasfı, gerek bir tevsik mercii olan noterlik müessesesinin gördüğü amme hizmetinin mahiyeti itibariyle gayri muayyen şahıslar namına başkasının tevkiline kanuni mesağ bulunmamakta ve müvekkillerin tasrihi icap etmektedir.</p>\n\n<p class=\"p_Normal\">2 -Yine yukarıda bahsi geçen müvekkillerimin bana vermiş oldukları vekaletname ile birlikte kullanıldığı takdirde muteber olmak kaydına gelince, esasen noterliklerde işlerini gördürecek! alakalıların asil veya vekil olarak hazır olmaları ve umumi hükümlere göre yapmağa selahiyetli bulunmaları ve vekil sıfatıyla senet mukavele ve sair kağıtları tanzim ve tasdik ettirmek isteyenlerin, sıfat ve selahiyetlerini ve bu hususu yapmağa izinli olduklarını bildirir vesika ibraz etmeleri gerekir. <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299630, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 79. maddesi</a></span> (Es, K. 41) maddesinin ikinci fıkrasına göre, noterlerin vesikanın gösterildiğini kağıda yazmakla beraber, işe taallük eden kısımlarını ve nereden hangi tarih ve numara ile verilmiş olduğunu gösteren bir örneği pulsuz A'e harçsız olarak gerek sahibine verilecek, gerek dairede saklanacak nüsha ve örneklere bağlanmaları muktazidir.</p>\n\n<p class=\"p_Normal\">Bu sebeple, <a href=\"noterlik-kanunu.html\" class=\"topiclink\">Noterlik Kanunu</a>nun bu hükümleri yerine getirilmeden bir kimsenin vekil tayin ettiği şahsın bir başkasını tevkil etmesi, hususiyle noterlerin vekilin aharı tevkile selahiyetli olup olmadığını inceleme mükellefiyetinin, vekaletnamenin ibraz edileceği mercie terk edilmesi, tecviz edilemez.</p>\n\n<p class=\"p_Normal\">Netice itibariyle, müvekkili namına aharı tevkil eden vekil, evvelemirde bu selahiyetini ispat zımnında vekaletnamenin suretlerini çıkararak bunlardan birer adedini tanzim veya tasdik edeceği vekaletnamenin dairede saklanacak ve iş sahibine verilecek örneklerine bağlanması icab etmesine ve ayrıca keyfiyeti vekaletnameye de dercetmesi lazım olmasına göre, aharın tevkilini tazammun eden vekaletnamelerde müvekkilin zikredilmesi zaruri ve Noterlik Kanunu'nun (Eski Noterlik Kanunu 41) (79) maddesi hükmünün yerine getirilmesi muktezi bulunmaktadır denilmiş olması da, görüşümüzü teyid etmektedir.</p>\n\n<p class=\"p_Normal\">Bu sebeplerle, bir kimsenin vekil tayin ettiği şahsın bir başkasını tevkil etmesi halinde, Noterlik Kanunu'nun 79 uncu maddesi uyarınca işlem yapılması gerektiğinin bilinmesini rica ederim.</p>\n\n<p class=\"p_Normal\">Saygılarımla.</p>\n\n<p class=\"p_Normal\">Başkan S. Halis TOKDEMİR</p>\n\n<p class=\"p_Normal\">(Ankara 14 üncü Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1973-41-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.10.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:19.746227"
}