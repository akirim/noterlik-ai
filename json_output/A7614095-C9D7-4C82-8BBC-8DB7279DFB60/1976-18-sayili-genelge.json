{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1976-18-sayili-genelge.html",
    "title": "1976-18 sayılı genelge",
    "description": "Ankara, 3 Temmuz 1976  Özü: 2490 sayılı Kanuna göre noterlikçe tastık edilen sözleşmelerin düzenleme şeklinde yapılması ve1512 sayılı Kanunun 108 inci maddesinde yazılı olduğu...",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1976-18 sayılı genelge Email Gönder 1976-18 sayılı genelge << Fihrist-Ana sayfa >> 1976-18 sayılı genelge İMZA    PARMAK-İZİ    GEN VE GENEL YAZILAR    İMZA SİRK    5 SAYILI GENELGE    16 SAYILI GENELGE    17 SAYILI GENELGE Ankara, 3 Temmuz 1976 Özü: 2490 sayılı Kanuna göre noterlikçe tastık edilen sözleşmelerin düzenleme şeklinde yapılması ve1512 sayılı Kanunun 108 inci maddesinde yazılı olduğu şekilde tescili gerektiği GENELGE  18 ............................ NOTER ODASI BAŞKANLIĞINA ............................ NOTERLİĞİNE 2490 sayılı Kanunun 25. maddesi hükmüne göre, idare ile müteahhit arasında akdedilecek sözleşmelerin düzenleme şeklinde yapılması ve noterlikçe tescil zorunlu olduğu hakkındaki, Yargıtay 4. Hukuk Dairesi kararlarının, Birlik dergisinde yayınlanması üzerine durum Adalet Bakanlığından sorulmuştu. Hukuk işleri Genel Müdürlüğünün 13 Şubat 1976 gün ve 4276 sayılı yazılarında ... yüksek yargı karan karşısında, iş sahiplerinin mağduriyetini ve noterlerin sorumluluğunu önlemek için, müteahhit ile idare arasında akdedilecek bu sözleşmelerin düzenleme şeklinde yapılmasının ve noterliklerde tutulan, Kanunun tescilini emrettiği akit ve işlemlerin kaydına mahsus sicil defterine tescilinin uygun olacağı görüşümüz Maliye Bakanlığınca benimsendiği için bu yolda uygulama yapılması istenmişti. Buna karşılık; 3456 sayılı Kanunun 44. maddesinin A fıkrasında hakiki ve hükmi şahısların resmiyet vermek istedikleri her nevi akitleri resen tanzim ederek asıllarını saklamak ve örneklerini alakalılarına vermekten söz edilmiş olmasına ve Yargıtay 4. Hukuk Dairesi kararlan da (yürürlükte bulunan Kanunun 44. maddesinin A bendi hükmüne göre resen yapılması, belgenin resmiyet kazanması için zorunludur gerekçesiyle alınmıştır. Halbuki 1512 sayılı Kanunun 60. maddesi yapılması kanunla bir makam, merci veya şahsa verilmemiş olan her nevi hukuki işlemleri düzenlemek ve kanunlarda Resmi olarak yapılmaları emredilen ve mercileri belirtilmemiş olan bütün hukuki işlemleri... Noterlik Kanunu hükümlerine göre yapmak şeklinde hükme bağlayarak mülga Kanun hükmünden ayrılmıştır. Esasen 82. maddesiyle de noterlikte belgelendirilen işlemlerin Resmi sayılır hükmüne de yer verilmiş olması nedenlerine dayanılarak yazılan 24.2.1976 gün ve 302-582 sayılı yazımız üzerine alınan 1 Haziran 1976 gün ve 15638 sayılı Hukuk işleri Genel Müdürlüğü yazısı Örneği ekli olarak gönderilmiştir. Yönetim Kurulumuzda; -Bakanlık yazısına göre 2490 sayılı Kanuna göre noterlikçe tasdik edilen sözleşmelerin 1512 sayılı Kanunun 108 inci maddesinde yazılı olduğu şekilde tescili gerektiğinin noterliklere duyurulması; -Birlik ile Bakanlık görüşleri arasındaki ayrılıkların giderilmesi için yazışmaların sürdürülmesi, uygun mütalaa olunmuştur. Bilinmesini ve gereğinin yapılmasını rica ederim. Saygılarımla, Başkan Mehmet KARTAL (Ankara 1. Noteri) T. C. ADALET BAKANLIĞI Hukuk İşleri Genel Müdürlüğü Sayı : 15638   Ankara, l Haziran 1976 Konu : 2490 sayılı Kanunun 25. maddesi Hak. TÜRKİYE NOTERLER BİRLİĞİ BAŞKANLIĞINA İLGİ: 24 Şubat 1976 tarih ve 302-582 sayılı yazınız. İlgide tarih ve sayısı gösterilen yazınız üzerine konu yeniden incelendi. Noterliklerde belgelendirilen işlemlerin, şekli ne olursa olsun, Resmi sayılmaları 1512 sayılı Noterlik Kanununun 82. maddesinin ilk fıkrası hükmü gereği ise de, imza onaylamaları, yalnızca onaylanan imzanın ilgiliye ait oluşunu belgelendirme niteliğinde olup, işlemin içindekileri kapsamamaktadır. Hal böyle olunca onaylamada resmiyet kazandırılan sadece imza ve tarih olmaktadır. Yargıtay Dördüncü Hukuk Dairesinin 20 -24 Şubat 1975 tarihli kararlarında, sözleşmenin resmiyet kazanması gereği belirtilmekte olup, bu sözleşme altındaki imzanın Resmi sayılmasının yeterli olacağından söz edilmediği gibi Yüksek Mahkemenin kararlarının metninden böyle bir sonuç çıkarmak da mümkün görülmemektedir. Ayrıca Yüksek mahkeme kararında, mülga Noterlik Kanunu döneminde de yevmiye defterine kayıt zorunluluğu mevcut olmasına rağmen tescil şartından yoksunluktan söz edilmektedir. Bu nedenle söz konusu sözleşmenin yevmiye defterinden ayrı olarak sicil defterine de işlenmesi gerekmektedir. Ancak çok fazla sayfadan oluşan sözleşmelerin özet halinde tescilinde bir sakınca bulunmamaktadır. Bu durum muvacehesinde iş sahiplerinin mağduriyetini ve noterlerin sorumluluğunu önlemek için, 2490 sayılı yasanın 25 inci maddesi hükmü uyarınca müteahhitle idare arasında akdedilecek sözleşmenin, düzenleme şeklinde yapılmasının ve kanunun tescilini emrettiği akit ve işlemlerin kaydına mahsus sicil defterine Noterlik Kanununun 108. maddesi hükmü uyarınca tescilinin uygun olacağına dair görüşümüzün değiştirilmesi mümkün görülmemiştir. Bilginizi rica ederim. (İmza) Oğuz AKDOĞANLI Adalet Bakanı Y. Hukuk İşleri Genel Müdürü Güncelleme: 09.10.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1976-18 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1976-18-sayili-genelge.html",
        "title": "",
        "target": "",
        "type": "internal"
      },
      {
        "text": "1976-18 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1976-18-sayili-genelge.html",
        "title": "",
        "target": "_top",
        "type": "internal"
      },
      {
        "text": "İMZA",
        "href": "javascript:void(0);",
        "title": "İMZA DİZİNİ",
        "target": "",
        "type": "internal"
      },
      {
        "text": "PARMAK-İZİ",
        "href": "javascript:void(0);",
        "title": "PARMAK-İZİ",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "imza-hakkinda-genelge-ve-genel-yazilar.html",
        "title": "İMZA HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "İMZA SİRK",
        "href": "imza-sirkuleri.html",
        "title": "IMZA-SIRKULERI",
        "target": "",
        "type": "internal"
      },
      {
        "text": "5 SAYILI GENELGE",
        "href": "onaylama-ve-duzenleme-islemler-ile-imza-ve-parmak-izi-kullanimi-birlestirilmis-5-sayili-genelge.html",
        "title": "ONAYLAMA VE DÜZENLEME İŞLEMLER İLE İMZA VE PARMAK İZİ KULLANIMI HAK. BİRLEŞTİRİLMİŞ 5 SAYILI GENELGE",
        "target": "",
        "type": "internal"
      },
      {
        "text": "16 SAYILI GENELGE",
        "href": "temsil-imza-onaylamasi-ve-imza-sirkuleri-ticaret-sirketi-ve-kooperatif-birlestirilmis-16-sayili-genelge.html",
        "title": "TEMSİL, İMZA ONAYLAMASI VE İMZA SİRKÜLERİ İŞLEMLERİ (TİCARET ŞİRKETLERİ VE KOOPERATİFLERDE) HAK. BİRLEŞTİRİLMİŞ 16 SAYILI GENELGE",
        "target": "",
        "type": "internal"
      },
      {
        "text": "17 SAYILI GENELGE",
        "href": "temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html",
        "title": "TEMSİL, İMZA ONAYLAMASI VE İMZA SİRKÜLERİ İŞLEMLERİ (DERNEKLER, VAKIFLAR VE DİĞER BAZI KURUM VE KURULUŞLARDA) HAK. BİRLEŞTİRİLMİŞ 17 SAYILI GENELGE",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Noterlik Kanununun 82. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanununun 108. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Güncelleme: 09.10.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1976-18 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1976-18 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 3 Temmuz 1976 &nbsp;Özü: 2490 sayılı Kanuna göre noterlikçe tastık edilen sözleşmelerin düzenleme şeklinde yapılması ve1512 sayılı Kanunun 108 inci maddesinde yazılı olduğu...\" />\n\n   <link rel=\"canonical\" content=\"noterlikrehberi.net/rehber/index.html?1976-18-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1976-18-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1976-18 sayılı genelge\",\n\n   mailsubject: \"Tavsiye: Noterlik Rehberi - 1976-18 sayılı genelge &nbsp; &nbsp;İMZA&nbsp; &nbsp;PARMAK-İZİ&nbsp; &nbsp;GEN VE GENEL YAZILAR&nbsp; &nbsp;İMZA SİRK&nbsp; &nbsp;5 SAYILI GENELGE&nbsp; &nbsp;16 SAYILI GENELGE&nbsp; &nbsp;17 SAYILI GENELGE\",\n\n   sharesubject: \"Noterlik Rehberi - 1976-18 sayılı genelge &nbsp; &nbsp;İMZA&nbsp; &nbsp;PARMAK-İZİ&nbsp; &nbsp;GEN VE GENEL YAZILAR&nbsp; &nbsp;İMZA SİRK&nbsp; &nbsp;5 SAYILI GENELGE&nbsp; &nbsp;16 SAYILI GENELGE&nbsp; &nbsp;17 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1976-18-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1976-18-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1976-18-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1976-18-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1976-18-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1976-18-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1976-18-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1976-18 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1976-18-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1976-18 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_354184617, this);\" class=\"popuplink\" title=\"İMZA DİZİNİ\">İMZA</a>  &nbsp; <a href=\"javascript:void(0);\" onclick=\"return hmshowPopup(event, popid_603662705, this);\" class=\"popuplink\" title=\"PARMAK-İZİ\">PARMAK-İZİ</a>  &nbsp; <a href=\"imza-hakkinda-genelge-ve-genel-yazilar.html\" class=\"topiclink\" title=\"İMZA HAK.GENELGE VE GENEL YAZILAR\">GEN VE GENEL YAZILAR</a>  &nbsp; <a href=\"imza-sirkuleri.html\" class=\"topiclink\" title=\"IMZA-SIRKULERI\">İMZA SİRK</a>  &nbsp; <a href=\"onaylama-ve-duzenleme-islemler-ile-imza-ve-parmak-izi-kullanimi-birlestirilmis-5-sayili-genelge.html\" class=\"topiclink\" title=\"ONAYLAMA VE DÜZENLEME İŞLEMLER İLE İMZA VE PARMAK İZİ KULLANIMI HAK. BİRLEŞTİRİLMİŞ 5 SAYILI GENELGE\">5 SAYILI GENELGE</a>  &nbsp; <a href=\"temsil-imza-onaylamasi-ve-imza-sirkuleri-ticaret-sirketi-ve-kooperatif-birlestirilmis-16-sayili-genelge.html\" class=\"topiclink\" title=\"TEMSİL, İMZA ONAYLAMASI VE İMZA SİRKÜLERİ İŞLEMLERİ (TİCARET ŞİRKETLERİ VE KOOPERATİFLERDE) HAK. BİRLEŞTİRİLMİŞ 16 SAYILI GENELGE\">16 SAYILI GENELGE</a>  &nbsp; <a href=\"temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html\" class=\"topiclink\" title=\"TEMSİL, İMZA ONAYLAMASI VE İMZA SİRKÜLERİ İŞLEMLERİ (DERNEKLER, VAKIFLAR VE DİĞER BAZI KURUM VE KURULUŞLARDA) HAK. BİRLEŞTİRİLMİŞ 17 SAYILI GENELGE\">17 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 3 Temmuz 1976 </p>\n\n<p>Özü: 2490 sayılı Kanuna göre noterlikçe tastık edilen sözleşmelerin düzenleme şeklinde yapılması ve1512 sayılı Kanunun 108 inci maddesinde yazılı olduğu şekilde tescili gerektiği</p>\n\n<p>&nbsp;</p>\n\n<p>GENELGE &nbsp;18</p>\n\n<p>&nbsp;</p>\n\n<p>............................ NOTER ODASI BAŞKANLIĞINA</p>\n\n<p>............................ NOTERLİĞİNE</p>\n\n<p>&nbsp;</p>\n\n<p>2490 sayılı Kanunun 25. maddesi hükmüne göre, idare ile müteahhit arasında akdedilecek sözleşmelerin düzenleme şeklinde yapılması ve noterlikçe tescil zorunlu olduğu hakkındaki, Yargıtay 4. Hukuk Dairesi kararlarının, Birlik dergisinde yayınlanması üzerine durum Adalet Bakanlığından sorulmuştu.</p>\n\n<p>&nbsp;</p>\n\n<p>Hukuk işleri Genel Müdürlüğünün 13 Şubat 1976 gün ve 4276 sayılı yazılarında ... yüksek yargı karan karşısında, iş sahiplerinin mağduriyetini ve noterlerin sorumluluğunu önlemek için, müteahhit ile idare arasında akdedilecek bu sözleşmelerin düzenleme şeklinde yapılmasının ve noterliklerde tutulan, Kanunun tescilini emrettiği akit ve işlemlerin kaydına mahsus sicil defterine tescilinin uygun olacağı görüşümüz Maliye Bakanlığınca benimsendiği için bu yolda uygulama yapılması istenmişti.</p>\n\n<p>&nbsp;</p>\n\n<p>Buna karşılık;</p>\n\n<p>3456 sayılı Kanunun 44. maddesinin A fıkrasında hakiki ve hükmi şahısların resmiyet vermek istedikleri her nevi akitleri resen tanzim ederek asıllarını saklamak ve örneklerini alakalılarına vermekten söz edilmiş olmasına ve Yargıtay 4. Hukuk Dairesi kararlan da (yürürlükte bulunan Kanunun 44. maddesinin A bendi hükmüne göre resen yapılması, belgenin resmiyet kazanması için zorunludur gerekçesiyle alınmıştır. Halbuki 1512 sayılı Kanunun 60. maddesi yapılması kanunla bir makam, merci veya şahsa verilmemiş olan her nevi hukuki işlemleri düzenlemek ve kanunlarda Resmi olarak yapılmaları emredilen ve mercileri belirtilmemiş olan bütün hukuki işlemleri... <a href=\"noterlik-kanunu.html\" class=\"topiclink\">Noterlik Kanunu</a> hükümlerine göre yapmak şeklinde hükme bağlayarak mülga Kanun hükmünden ayrılmıştır. Esasen 82. maddesiyle de noterlikte belgelendirilen işlemlerin Resmi sayılır hükmüne de yer verilmiş olması nedenlerine dayanılarak yazılan 24.2.1976 gün ve 302-582 sayılı yazımız üzerine alınan 1 Haziran 1976 gün ve 15638 sayılı Hukuk işleri Genel Müdürlüğü yazısı Örneği ekli olarak gönderilmiştir.</p>\n\n<p>&nbsp;</p>\n\n<p>Yönetim Kurulumuzda;</p>\n\n<p>-Bakanlık yazısına göre 2490 sayılı Kanuna göre noterlikçe tasdik edilen sözleşmelerin 1512 sayılı Kanunun 108 inci maddesinde yazılı olduğu şekilde tescili gerektiğinin noterliklere duyurulması;</p>\n\n<p>-Birlik ile Bakanlık görüşleri arasındaki ayrılıkların giderilmesi için yazışmaların sürdürülmesi,</p>\n\n<p>uygun mütalaa olunmuştur.</p>\n\n<p>Bilinmesini ve gereğinin yapılmasını rica ederim.</p>\n\n<p>Saygılarımla,</p>\n\n<p>Başkan Mehmet KARTAL</p>\n\n<p>(Ankara 1. Noteri)</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><span style=\"font-weight: bold;\">T. C. ADALET BAKANLIĞI</span></p>\n\n<p>Hukuk İşleri Genel Müdürlüğü</p>\n\n<p>&nbsp;</p>\n\n<p>Sayı : 15638 &nbsp; Ankara, l Haziran 1976</p>\n\n<p>Konu : 2490 sayılı Kanunun 25. maddesi Hak.</p>\n\n<p>&nbsp;</p>\n\n<p>TÜRKİYE NOTERLER BİRLİĞİ BAŞKANLIĞINA</p>\n\n<p>&nbsp;</p>\n\n<p>İLGİ: 24 Şubat 1976 tarih ve 302-582 sayılı yazınız. İlgide tarih ve sayısı gösterilen yazınız üzerine konu yeniden incelendi.</p>\n\n<p>&nbsp;</p>\n\n<p>Noterliklerde belgelendirilen işlemlerin, şekli ne olursa olsun, Resmi sayılmaları 1512 sayılı <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299666, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 82. maddesi</a></span>nin ilk fıkrası hükmü gereği ise de, imza onaylamaları, yalnızca onaylanan imzanın ilgiliye ait oluşunu belgelendirme niteliğinde olup, işlemin içindekileri kapsamamaktadır.</p>\n\n<p>Hal böyle olunca onaylamada resmiyet kazandırılan sadece imza ve tarih olmaktadır.</p>\n\n<p>&nbsp;</p>\n\n<p>Yargıtay Dördüncü Hukuk Dairesinin 20 -24 Şubat 1975 tarihli kararlarında, sözleşmenin resmiyet kazanması gereği belirtilmekte olup, bu sözleşme altındaki imzanın Resmi sayılmasının yeterli olacağından söz edilmediği gibi Yüksek Mahkemenin kararlarının metninden böyle bir sonuç çıkarmak da mümkün görülmemektedir. Ayrıca Yüksek mahkeme kararında, mülga Noterlik Kanunu döneminde de yevmiye defterine kayıt zorunluluğu mevcut olmasına rağmen tescil şartından yoksunluktan söz edilmektedir. Bu nedenle söz konusu sözleşmenin yevmiye defterinden ayrı olarak sicil defterine de işlenmesi gerekmektedir. Ancak çok fazla sayfadan oluşan sözleşmelerin özet halinde tescilinde bir sakınca bulunmamaktadır. Bu durum muvacehesinde iş sahiplerinin mağduriyetini ve noterlerin sorumluluğunu önlemek için, 2490 sayılı yasanın 25 inci maddesi hükmü uyarınca müteahhitle idare arasında akdedilecek sözleşmenin, düzenleme şeklinde yapılmasının ve kanunun tescilini emrettiği akit ve işlemlerin kaydına mahsus sicil defterine <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_662905751, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 108. maddesi</a></span> hükmü uyarınca tescilinin uygun olacağına dair görüşümüzün değiştirilmesi mümkün görülmemiştir. Bilginizi rica ederim.</p>\n\n<p>(İmza)</p>\n\n<p>Oğuz AKDOĞANLI</p>\n\n<p>Adalet Bakanı Y.</p>\n\n<p>Hukuk İşleri Genel Müdürü</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1976-18-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 09.10.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:21.796909"
}