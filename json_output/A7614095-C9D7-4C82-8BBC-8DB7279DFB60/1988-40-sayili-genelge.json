{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1988-40-sayili-genelge.html",
    "title": "1988-40 sayılı genelge",
    "description": "Ankara; 5.7.1988 Özü : Birden fazla tarafı bulunan işlem kağıtlarının farklı noterliklerde imzalanması halinde harç ve damganın ne şekilde alınacağı Hak.   GENELGE (40)",
    "keywords": [
      "Birden fazla tarafı bulunan işlem kağıtlarının farklı noterliklerde imzalanması halinde harç ve damganın ne şekilde alınacağı Hak.",
      "imza - farklı noterliklerde imzalanması halinde harç ve damganın ne şekilde alınacağı Hak."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1988-40 sayılı genelge Email Gönder 1988-40 sayılı genelge << Fihrist-Ana sayfa >> 1988-40 sayılı genelge İMZA    PARMAK-İZİ    GEN VE GENEL YAZILAR    İMZA SİRK    5 SAYILI GENELGE    16 SAYILI GENELGE    17 SAYILI GENELGE Ankara; 5.7.1988 Özü : Birden fazla tarafı bulunan işlem kağıtlarının farklı noterliklerde imzalanması halinde harç ve damganın ne şekilde alınacağı Hak. GENELGE (40) Bir Noterimizin sorusu üzerine Adalet Bakanlığına intikal ettirdiğimiz ve bu konuda anılan Bakanlığın Maliye ve Gümrük Bakanlığından alıp, cevaben Birliğimize gönderdiği 10.3.1988 gün ve GEL : HARÇ : 22323501967/16003 sayılı yazı örneği aynen aşağıya çıkarılmıştır. Bilindiği üzere 488 sayılı Kanununun 1 nci maddesinde (bu kanuna. ekli 1 sayılı tabloda yazılı kağıtlar damga vergisine tabidir. Bu kanundaki kağıtlar terimi, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek belgeleri ifade eder.) hükmüne yer verilmiştir. Öte yandan, 492 sayılı Harçlar Kanununa bağlı değişik iki sayılı tarifenin I/1 pozisyonunda muayyen bir meblağı ihtiva eden her nev'i senet, mukavelename ve kağıtlardan beher imza için binde yarım nisbetinde harç alınacağı, bütün imzalar için bu suretle alınacak harcın toplam miktarının 3000 liradan az, 1.500.000- liradan çok olamayacağı hükme bağlanmıştır. Yukarıda belirtilen kanun hükümleri de dikkate alınarak bir iş kağıdında yer alan imzaların farklı tarihlerde noter tasdikine ilişkin olarak tayin olunan Bakanlığımız görüşü aşağıda belirtilmiştir. 1 - Harç yönünden : a) Dışarıda düzenlenerek noter tasdikine getirilen ve taraflardan her ikisinin veya yalnızca birinin imzasını ihtiva eden sözleşmedeki imzalardan birini veya mevcut imzayı tasdik eden noterin yalnızca tasdik ettiği imzaya tekabül eden harcı tahsil etmesi, b) söz konusu sözleşmedeki diğer imzaya veya bu sözleşmeye işlem taraflarından diğeri tarafından ileriki bir tarihte konan imzaya ait harcın ise bu imzaya ait tasdik işlemini, bilahare yapan aynı veya başka bir noter tarafından tasdik sırasında tahsili mümkün bulunmaktadır. Ancak, 492 sayılı Kanunun 42 nci maddesi hükmü gereğince belli değeri ihtiva eden ve nisbi harca tabi tutulması gereken sözleşmelerden alınacak harcın hesabında farklı tarihlerde imza tasdiki işlemi yapan noterlerce asgari ve azami harç miktarlarının dikkate alınması gerekmektedir. 2 - Damga vergisi yönünden : İmzalardan birinin tasdiki için herhangi bir notere getirilen sözleşmede, taraflardan her kişinin veya birisinin imzasının mevcut olması hallerinde kağıda ait damga vergisinin ilk tasdik işlemini yapan noter tarafından tahsil edilmesi icabeder. denilmektedir. Bilinmesini ve benzeri işlemlerde buna göre hareket olunmasını rica ederim.Saygılarımla, Türkiye Noterler Birliği Başkanı Rasim EYÜBOĞLU (Ankara 24. Noteri) Güncelleme: 22.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1988-40 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1988-40-sayili-genelge.html",
        "title": "",
        "target": "",
        "type": "internal"
      },
      {
        "text": "1988-40 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1988-40-sayili-genelge.html",
        "title": "",
        "target": "_top",
        "type": "internal"
      },
      {
        "text": "İMZA",
        "href": "javascript:void(0);",
        "title": "İMZA DİZİNİ",
        "target": "",
        "type": "internal"
      },
      {
        "text": "PARMAK-İZİ",
        "href": "javascript:void(0);",
        "title": "PARMAK-İZİ",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "imza-hakkinda-genelge-ve-genel-yazilar.html",
        "title": "İMZA HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "İMZA SİRK",
        "href": "imza-sirkuleri.html",
        "title": "IMZA-SIRKULERI",
        "target": "",
        "type": "internal"
      },
      {
        "text": "5 SAYILI GENELGE",
        "href": "onaylama-ve-duzenleme-islemler-ile-imza-ve-parmak-izi-kullanimi-birlestirilmis-5-sayili-genelge.html",
        "title": "ONAYLAMA VE DÜZENLEME İŞLEMLER İLE İMZA VE PARMAK İZİ KULLANIMI HAK. BİRLEŞTİRİLMİŞ 5 SAYILI GENELGE",
        "target": "",
        "type": "internal"
      },
      {
        "text": "16 SAYILI GENELGE",
        "href": "temsil-imza-onaylamasi-ve-imza-sirkuleri-ticaret-sirketi-ve-kooperatif-birlestirilmis-16-sayili-genelge.html",
        "title": "TEMSİL, İMZA ONAYLAMASI VE İMZA SİRKÜLERİ İŞLEMLERİ (TİCARET ŞİRKETLERİ VE KOOPERATİFLERDE) HAK. BİRLEŞTİRİLMİŞ 16 SAYILI GENELGE",
        "target": "",
        "type": "internal"
      },
      {
        "text": "17 SAYILI GENELGE",
        "href": "temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html",
        "title": "TEMSİL, İMZA ONAYLAMASI VE İMZA SİRKÜLERİ İŞLEMLERİ (DERNEKLER, VAKIFLAR VE DİĞER BAZI KURUM VE KURULUŞLARDA) HAK. BİRLEŞTİRİLMİŞ 17 SAYILI GENELGE",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 22.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1988-40 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1988-40 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Birden fazla tarafı bulunan işlem kağıtlarının farklı noterliklerde imzalanması halinde harç ve damganın ne şekilde alınacağı Hak.,imza - farklı noterliklerde imzalanması halinde harç ve damganın ne şekilde alınacağı Hak.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara; 5.7.1988 Özü : Birden fazla tarafı bulunan işlem kağıtlarının farklı noterliklerde imzalanması halinde harç ve damganın ne şekilde alınacağı Hak. &nbsp; GENELGE (40)\" />\n\n   <link rel=\"canonical\" content=\"noterlikrehberi.net/rehber/index.html?1988-40-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1988-40-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Birden fazla tarafı bulunan işlem kağıtlarının farklı noterliklerde imzalanması halinde harç ve damganın ne şekilde alınacağı Hak.,imza - farklı noterliklerde imzalanması halinde harç ve damganın ne şekilde alınacağı Hak.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1988-40 sayılı genelge\",\n\n   mailsubject: \"Tavsiye: Noterlik Rehberi - 1988-40 sayılı genelge &nbsp; &nbsp;İMZA&nbsp; &nbsp;PARMAK-İZİ&nbsp; &nbsp;GEN VE GENEL YAZILAR&nbsp; &nbsp;İMZA SİRK&nbsp; &nbsp;5 SAYILI GENELGE&nbsp; &nbsp;16 SAYILI GENELGE&nbsp; &nbsp;17 SAYILI GENELGE\",\n\n   sharesubject: \"Noterlik Rehberi - 1988-40 sayılı genelge &nbsp; &nbsp;İMZA&nbsp; &nbsp;PARMAK-İZİ&nbsp; &nbsp;GEN VE GENEL YAZILAR&nbsp; &nbsp;İMZA SİRK&nbsp; &nbsp;5 SAYILI GENELGE&nbsp; &nbsp;16 SAYILI GENELGE&nbsp; &nbsp;17 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1988-40-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1988-40-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1988-40-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1988-40-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1988-40-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1988-40-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1988-40-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1988-40 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1988-40-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1988-40 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_354184617, this);\" class=\"popuplink\" title=\"İMZA DİZİNİ\">İMZA</a>  &nbsp; <a href=\"javascript:void(0);\" onclick=\"return hmshowPopup(event, popid_603662705, this);\" class=\"popuplink\" title=\"PARMAK-İZİ\">PARMAK-İZİ</a>  &nbsp; <a href=\"imza-hakkinda-genelge-ve-genel-yazilar.html\" class=\"topiclink\" title=\"İMZA HAK.GENELGE VE GENEL YAZILAR\">GEN VE GENEL YAZILAR</a>  &nbsp; <a href=\"imza-sirkuleri.html\" class=\"topiclink\" title=\"IMZA-SIRKULERI\">İMZA SİRK</a>  &nbsp; <a href=\"onaylama-ve-duzenleme-islemler-ile-imza-ve-parmak-izi-kullanimi-birlestirilmis-5-sayili-genelge.html\" class=\"topiclink\" title=\"ONAYLAMA VE DÜZENLEME İŞLEMLER İLE İMZA VE PARMAK İZİ KULLANIMI HAK. BİRLEŞTİRİLMİŞ 5 SAYILI GENELGE\">5 SAYILI GENELGE</a>  &nbsp; <a href=\"temsil-imza-onaylamasi-ve-imza-sirkuleri-ticaret-sirketi-ve-kooperatif-birlestirilmis-16-sayili-genelge.html\" class=\"topiclink\" title=\"TEMSİL, İMZA ONAYLAMASI VE İMZA SİRKÜLERİ İŞLEMLERİ (TİCARET ŞİRKETLERİ VE KOOPERATİFLERDE) HAK. BİRLEŞTİRİLMİŞ 16 SAYILI GENELGE\">16 SAYILI GENELGE</a>  &nbsp; <a href=\"temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html\" class=\"topiclink\" title=\"TEMSİL, İMZA ONAYLAMASI VE İMZA SİRKÜLERİ İŞLEMLERİ (DERNEKLER, VAKIFLAR VE DİĞER BAZI KURUM VE KURULUŞLARDA) HAK. BİRLEŞTİRİLMİŞ 17 SAYILI GENELGE\">17 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-indent: 1px;\">Ankara; 5.7.1988</p>\n\n<p style=\"text-indent: 1px;\">Özü : Birden fazla tarafı bulunan işlem kağıtlarının farklı noterliklerde imzalanması halinde harç ve damganın ne şekilde alınacağı Hak.</p>\n\n<p style=\"text-indent: 1px;\">&nbsp;</p>\n\n<p style=\"text-indent: 1px;\"><span style=\"font-weight: bold;\">GENELGE (40)</span></p>\n\n<p style=\"text-indent: 1px;\"><span style=\"font-weight: bold;\">&nbsp;</span></p>\n\n<p style=\"text-indent: 1px;\"> &nbsp; &nbsp; &nbsp; &nbsp; &nbsp; &nbsp;Bir Noterimizin sorusu üzerine Adalet Bakanlığına intikal ettirdiğimiz ve bu konuda anılan Bakanlığın Maliye ve Gümrük Bakanlığından alıp, cevaben Birliğimize gönderdiği 10.3.1988 gün ve GEL : HARÇ : 22323501967/16003 sayılı yazı örneği aynen aşağıya çıkarılmıştır.</p>\n\n<p style=\"text-indent: 1px;\"> &nbsp; &nbsp; &nbsp; &nbsp; &nbsp; &nbsp; &nbsp;Bilindiği üzere 488 sayılı Kanununun 1 nci maddesinde (bu kanuna. ekli 1 sayılı tabloda yazılı kağıtlar damga vergisine tabidir. Bu kanundaki kağıtlar terimi, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek belgeleri ifade eder.) hükmüne yer verilmiştir.</p>\n\n<p style=\"text-indent: 1px;\"> &nbsp; &nbsp; &nbsp; &nbsp; &nbsp; &nbsp;Öte yandan, 492 sayılı <a href=\"harclar-kanunu.html\" class=\"topiclink\">Harçlar Kanunu</a>na bağlı değişik iki sayılı tarifenin I/1 pozisyonunda muayyen bir meblağı ihtiva eden her nev'i senet, mukavelename ve kağıtlardan beher imza için binde yarım nisbetinde harç alınacağı, bütün imzalar için bu suretle alınacak harcın toplam miktarının 3000 liradan az, 1.500.000- liradan çok olamayacağı hükme bağlanmıştır.</p>\n\n<p style=\"text-indent: 1px;\"> &nbsp; &nbsp; &nbsp; &nbsp; &nbsp; &nbsp;Yukarıda belirtilen kanun hükümleri de dikkate alınarak bir iş kağıdında yer alan</p>\n\n<p style=\"text-indent: 1px;\">&nbsp;</p>\n\n<p style=\"text-indent: 1px;\">imzaların farklı tarihlerde noter tasdikine ilişkin olarak tayin olunan Bakanlığımız görüşü aşağıda belirtilmiştir.</p>\n\n<p style=\"text-indent: 1px;\">&nbsp;</p>\n\n<p style=\"text-indent: 1px;\"><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>1 - Harç yönünden :</p>\n\n<p style=\"text-indent: 1px;\"><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>a) Dışarıda düzenlenerek noter tasdikine getirilen ve taraflardan her ikisinin veya yalnızca birinin imzasını ihtiva eden sözleşmedeki imzalardan birini veya mevcut imzayı tasdik eden noterin yalnızca tasdik ettiği imzaya tekabül eden harcı tahsil etmesi,</p>\n\n<p style=\"text-indent: 1px;\"><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>b) söz konusu sözleşmedeki diğer imzaya veya bu sözleşmeye işlem taraflarından diğeri tarafından ileriki bir tarihte konan imzaya ait harcın ise bu imzaya ait tasdik işlemini, bilahare yapan aynı veya başka bir noter tarafından tasdik sırasında tahsili mümkün bulunmaktadır.</p>\n\n<p style=\"text-indent: 1px;\"><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Ancak, 492 sayılı Kanunun 42 nci maddesi hükmü gereğince belli değeri ihtiva eden ve nisbi harca tabi tutulması gereken sözleşmelerden alınacak harcın hesabında farklı tarihlerde imza tasdiki işlemi yapan noterlerce asgari ve azami harç miktarlarının dikkate alınması gerekmektedir.</p>\n\n<p style=\"text-indent: 1px;\"><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>2 - Damga vergisi yönünden :</p>\n\n<p style=\"text-indent: 1px;\"><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>İmzalardan birinin tasdiki için herhangi bir notere getirilen sözleşmede, taraflardan her kişinin veya birisinin imzasının mevcut olması hallerinde kağıda ait damga vergisinin ilk tasdik işlemini yapan noter tarafından tahsil edilmesi icabeder. denilmektedir.</p>\n\n<p style=\"text-indent: 1px;\">&nbsp;</p>\n\n<p style=\"text-indent: 1px;\"><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Bilinmesini ve benzeri işlemlerde buna göre hareket olunmasını rica ederim.Saygılarımla,</p>\n\n<p style=\"text-indent: 1px;\">&nbsp;</p>\n\n<p style=\"text-indent: 1px;\">Türkiye Noterler Birliği Başkanı</p>\n\n<p style=\"text-indent: 1px;\">Rasim EYÜBOĞLU</p>\n\n<p style=\"text-indent: 1px;\">(Ankara 24. Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1988-40-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 22.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:38.181571"
}