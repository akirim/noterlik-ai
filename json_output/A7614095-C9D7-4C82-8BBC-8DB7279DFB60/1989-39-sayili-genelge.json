{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1989-39-sayili-genelge.html",
    "title": "1989-39 sayılı genelge",
    "description": "Ankara 25.4.1989 Özü Öğrenci işleri ve taahhütnameleri ile ilgili genelgelerin birleştirilmesi Hk.   G E N E L G E (39)             Noterler arasında uygulama birliği sağlamak",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1989-39 sayılı genelge Email Gönder 1989-39 sayılı genelge << Fihrist-Ana sayfa >> 1989-39 sayılı genelge KEFALETNAME    MEVZUAT    28 SAYILI GENELGE    GENELGE GENEL YAZILAR    TAVSİYELER    SORU VE CEVAP Ankara 25.4.1989 Özü Öğrenci işleri ve taahhütnameleri ile ilgili genelgelerin birleştirilmesi Hk. G E N E L G E (39) Noterler arasında uygulama birliği sağlamak, yeni çıkan kanun ve kararname hükümleri ile Bakanlık görüşlerini mümkün olan en kısa süre içinde, siz meslektaşlarımıza duyurmak görevimizin bir gereği olarak genelgeler yayınladığımız bilinmektedir. Ancak, vakit geçirmeden sizlere duyurulmak istenen konuların, zamanla uygulanması sırasında çıkan tereddütler üzerine konular yeniden ele alınmakta ve bazan farklı sonuçlara varılarak aynı konuda yeni genelgeler yapılmasına gerek ve zaruret duyulmaktadır. Bu nedenlerle bazan aynı konuda müteaddit genelgeler yapılması gibi bir durum ortaya çıkmakta ve aynı konudaki birçok genelge oluşu özellikle yeni göreve başlamış meslektaşlarımızı bazan yanlış yollara yönetebilmektedir. İşte bu sebeple Türkiye Noterler Birliği Yönetim Kurulu, birden çok genelge bulunan konuları yeniden ele alarak, birleşik bir genelge yapılmasınını aynı konudaki eski genelgelerden hangilerinin yürürlükte olduğunun ve hangilerinin yürürlükten kalktığının meslektaşlarımıza duyurulmasının yerinde olacağına karar vermiştir. Bu karar üzerine ilk olarak öğrenci işleri ve taahhütnameleri ile ilgili genelgeler ele alınmış olup, keyfiyet aşağıda sırasıyle bilgilerinize sunulmuştur. 488 Sayılı Damga Vergisi Kanununa ekli (2) sayılı tablonun, II-Öğrenciler ve askerlerle ilgili kağıtlar bölümünün birinci fıkrası 3482 sayılı Kanunla değiştirilmiş ve yapılan bu değişiklik 1988 yılında yayınladığımız 75 ve 81 sayılı genelgelerle sizlere duyurulmuştur. Birliğimizin kuruluşundan buyana öğrenci işleri ve taahhütnameleri iIe ilgili olarak 30 civarında genelge yapılmış olduğunu tespit ettik. Özellikle yukarda bahsedilen kanun değişikliği ile bu genelgelerin mühim bir kısmı yürürlükten kalkmış bulunmaktadır. Yine bu genelgelerin bazıları da çeşitli nedenlerle uygulama imkanını yitirmişlerdir. Şimdi sırasıyle ve ilk defa işlemlerin şekli yönünden başlamak üzere konuyu etraflıca inceleyelim. I - İşlemlerin Şekli Yönünden : Kanunlarımıza göre 18 yaşından küçük bir kimseye ait işlemin velayeten imzalanması yolu ile yapılması halinde işlem hukuken geçerlidir. Bu itibarla kuruma verilecek taahhütnamelerin 18 yaşından küçük öğrencinin yalnızca velisi tarafından imzalanması halinde geçerli olacağından şüphe yoktur. Ancak, Kredi ve Yurtlar Kurumunun bazı tereddütlerinin giderilmesi açısından, düzenlenecek taahhüt senetlerinde küçük öğrencinin imzasının alınması, veli muvafakatının, işlem kağıdında yer olmadığı için ayrı bir kağıda yazılarak, aynı yevmiye numarası altında evraka bağlanmasıda mümkündür. Yüksek Öğrenim Kredi ve Yurtlar Kurumu Genel Müdürlüğünce öğrencilere verilen krediler karşılığında alınan taahhütname ve kefaletnamelerin ön kısmında öğrencinin imzasını ve arka kısmındada iki müşterek borçlu ve müteselsil kefilin adres ve kimliğini içeren bir yaprağı kapsadığı ve senedin aralarında bulunan boş kısımların daktilo ile doldurulmasının istendiği malumdur. Harçlar Kanununun 135 nci maddesi dikkate alınarak, ücret ve örnek harcının hesabında işlem altı sayfa kabul edilmeli, boş kısımlar noterlikte doldurulmuş ise, bir sayfa yazı ve beş sayfa karşılaştırma, daire dışında doldurularak noterliğe getirilmiş ise altı sayfa karşılaştırma ücreti alınmaIıdır. Değerli Kağıtlar Kanunu bakımından her kağıdın bir yaprak kabul edilerek değerlendirmeye tabi tutulacağı tabiidir....... Adalet Bakanlığının 28.11.1972 gün ve 37351 sayılı yazılarında belirtildiği üzere, aynı kağıtta muvafakatnameyi imzalayan velinin aynı işleme kefil olmasına engel bir hüküm yoktur. Ortaokul ve liselere parasız yatılı alınacak öğrencilerden istenilen taahhütname ve kefaletname örneği 1974/20 sayılı genelge, Silahlı Kuvvetler adına öğrenim yapan askeri öğrencilerden alınan yüklenme ve kefalet senedi örnekleri 1974/29 sayılı genelge askeri okullara alınan öğrencilerle silahlı kuvvetler hesabına fakülte ve yüksek okullarda okuyan öğrencilerin yüklenme ve kefalet senetleri örneği de 1985/70 sayılı genelge ekinde gönderilmiş ve uygulamada yerleşmiş bulunduğundan, bu hususlara yeniden değinilmemiştir. II - Değer Gösterme zorunluluğu : Bilindiği üzere 492 sayılı Harçlar Kanununun 4.2 nci maddesinde, menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesinin zorunlu olduğu hükme bağlanmıştır. Bu itibarla okul idarelerine verilecek taahhüt ve kefaletnamelerde değer gösterilmesi gerekmektedir. Bu cümleden olarak Türk Hava Kurumu kurslarına katılan kişiler tarafından bu Kuruma verilen taahhütname ve muvafakatnamelerde değer gösterilmesi gerektiği gibi 1987/33 sayılı genelge İmam ve Hatip liselerine girecek öğrencilerle velilerinden istenilen taahhütname ve kefaletnamelerde de gerçek değer gösterilmelidir, Türk Silahlı Kuvvetleri mensupları çocuklarının tahsiline yardım vakfı öğrenci yurtları yönergesi gereğince verilen yüklenme senedi de değer gösterilmesi gereken kağıtlar meyanında olup, söz konusu işlemde zarar ve ziyana karşılık idareye ödeneceği taahhüt edilen depozito miktarı ile bir maddede sözü edilen bir aylık yurt aldatı miktarları toplamının gösterilmesi ve bu toplam değer üzerinden harç alınması icabetmektedir. Ticaret ve Sanayi Odasından alınacak karşılıksız bursla ilgili bir taahhütnamede aylık burs miktarının süre ile çarpımı sonucu bulunacak miktar taahhütnamede gösterilerek, bu değer matrah olarak kabul edilmelidir.1987/26 sayılı genelge Polis Kolejine girecek kişilerle Hava Harp Okuluna gireceklerin katılacakları deneme uçuşları nedeniyle düzenlenen yüklenme senetlerinde ise, maktu harç alınmalıdır. Zira belli para gösterilmesi mecburi bulunmayan veya belli parayı ihtiva etmeyen ve belli paranın hesabıda mümkün bulunmayan bu kağıtların nisbi harç ve damga vergisine tabi tutulmasına imkan bulunmamaktadır. 1987/86 sayılı genelge III - Harç Yönünden söz konusu işlemler için 492 sayılı Harçlar Kanununda herhangi bir muafiyet veya istisna hükmü getirilmemiştir. Bu nedenle noterde yapılacak öğrenci işlemlerinin harca tabi tutulması gerekmektedir. Taahhüt edenle müteselsil iki kefili kapsayan noterlik işleminin aynı noterlikte, aynı gün ve aynı yevmiye numarası altında onaylanması halinde birbiri ile ilgili iki iş bir arada ve aynı kağıt üzerinde bulunduğundan 492 sayılı Harçlar Kanununun 44/3 maddesi uyarınca, müteselsil kefil ve müşterek borçlulara ait imzalar tek imza sayılmak suretiyle aynı kanunun 46 ncı maddesi gereğince binde yarım harca tabi tutulmalıdır. Bu takdirde taahhüt veya kefalet işleminden hangisinden daha fazla harç alınması gerekiyorsa, yalnızca o işlemden harç alınacaktır. Taahhütname kısmının bir noterlikte, kefaletname kısmının başka bir noterlikte onaylanması halinde, taahhütname için gerekli harcın bu işlemi yapan noterce, kefaletname için gerekli harcında kefaletnameyi onayla-yan noterce ayrı ayrı alınması lazımdır. Taahhütname kısmının bir noterlikte, kefaletname kısmının başka bir ka yevmiye numaraları altında yapılması halinde de ayrı ayrı harç alınacağı tabidir. Taahhütname ile kefillerden yaInız birisinin imzaladığı kefaletnamenin bir noterlikte onanması halinde yine birbirine bağlı işlem kabulü ile tek harç alınması, diğer kefilin imzasının başka bir noterlikte onaylanmasında ise, yalnızca o kefilin imzasının harca tabi tutulması gerekecektir. IV - Damga Vergisi Yönünden : 488 sayılı Damga Vergisi Kanununa bağlı (2) sayılı tablonun II-Öğren-iler ve Askerlerle ilgili kağıtlar bölümünün birinci fıkrası 3482 sayılı Kanunun 8 nci maddesi ile değiştirilmiştir. Bu hüküm aynen şöyledir : Çıraklık ve Meslek Eğitimi Kanunu kapsamındaki çıraklık sözleşmeleri ile öğrenim kredisi ve burs almak, öğrenci yurduna girmek ve öğrenim staj ve benzeri gayelerle öğrencilerle velileri tarafından okul ve yurt idarelerine veya ilgili kuruluşlara verilen taahhütnameler ve bunlarla ilgili kefaletnameler Bu hükme göre : 1) 3308 sayılı Çıraklık ve Meslek Eğitimi Kanunu kapsamında düzenlenen çıraklık sözleşmelerinin, 2) Öğrenim kredisi ve burs alabilmek, öğrenci yurduna girmek için öğrenciler ve velileri tarafından okul ve yurt idarelerine veya ilgili kuruluşlara verilmek üzere düzenlenecek taahhütnameler ve bunlarla ilgili kefaletnamelerin, 3) Gerek yurtiçinde, gerekse yurtdışında öğrenim, staj, ihtisas, doktora, lisansüstü eğitim, master yapmak ve benzeri gayelerle öğrenciler ve velileri tarafından okul idareleri veya okul idareleri dışında kalan diğer kuruluşlara verilmek üzere düzenlenecek olan taahhütnameler ve bunlarla ilgili kefaletnamelerin, Damga vergisinden istisna edilmesi gerekmektedir. Konuya ilişkin genelgelerden yürürlükte olanlar ile yürürlükten kaldırılanların bir listesi ilişiktir. Bilginizi ve gereğini rica ederim.Saygılarımla. Türkiye Noterler Birliği Başkanı Rasim EYÜBOĞLU (Ankara 24. Noteri) EK LİSTE Kanun değişikliği veya bu genelgedeki açıklamalar nedeniyle hükmü kalmayan genelgeler : 1972/18 sayılı genelge ve 1974/43 sayılı genelge ve 1975/8 sayılı genelge ve 1982 /30 sayılı genelge ve 1984/11 sayılı genelge ve 1984/54 sayılı genelge ve 1985/14 sayılı genelge ve 1985/23 sayılı genelge ve 1986/19 sayılı genelge ve 1986/73 sayılı genelge ve 1987/77 sayılı genelge ve 1988/75 sayılı genelge Halen yürürlükte olanlar ; 1983/6, 1986/70, 1987/86 Güncelleme: 06.10.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1989-39 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1989-39-sayili-genelge.html",
        "title": "",
        "target": "",
        "type": "internal"
      },
      {
        "text": "1989-39 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1989-39-sayili-genelge.html",
        "title": "",
        "target": "_top",
        "type": "internal"
      },
      {
        "text": "KEFALETNAME",
        "href": "kefaletname.html",
        "title": "KEFALETNAME DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "kefaletname-mevzuat.html",
        "title": "KEFALETNAME-MEVZUAT",
        "target": "",
        "type": "internal"
      },
      {
        "text": "28 SAYILI GENELGE",
        "href": "kefalet-sozlesmeleri-hak-birlestirilmis-28-sayili-genelge.html",
        "title": "KEFALET SÖZLEŞMELERİ HAK.BİRLEŞTİRİLMİŞ 28 SAYILI GENELGE",
        "target": "",
        "type": "internal"
      },
      {
        "text": "GENELGE GENEL YAZILAR",
        "href": "kefaletname-genelgeler-genelyazilar.html",
        "title": "KEFALETNAME-GENELGELER-GENELYAZILAR",
        "target": "",
        "type": "internal"
      },
      {
        "text": "TAVSİYELER",
        "href": "kefaletname-tavsiyeler.html",
        "title": "KEFALETNAME - TAVSİYELER",
        "target": "",
        "type": "internal"
      },
      {
        "text": "SORU VE CEVAP",
        "href": "kefalet-ve-esin-rizasi-ahmet-hamdi-paksoy-noter.html#sorular",
        "title": "KEFALET İLE İLGİLİ SORULAR VE CEVAPLAR",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Değerli Kağıtlar Kanunu",
        "href": "degerli-kagitlar-kanunu.html",
        "title": "",
        "target": "",
        "type": "internal"
      },
      {
        "text": "1974/29 sayılı genelge",
        "href": "ihtiyatlar-hesabinin-kullanim-esaslari.html",
        "title": "",
        "target": "",
        "type": "internal"
      },
      {
        "text": "1987/86 sayılı genelge",
        "href": "1987-86-sayili-genelge.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 06.10.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1989-39 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1989-39 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara 25.4.1989 Özü Öğrenci işleri ve taahhütnameleri ile ilgili genelgelerin birleştirilmesi Hk. &nbsp; G E N E L G E (39) &nbsp; &nbsp; &nbsp; &nbsp; &nbsp; &nbsp; Noterler arasında uygulama birliği sağlamak\" />\n\n   <link rel=\"canonical\" content=\"noterlikrehberi.net/rehber/index.html?1989-39-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1989-39-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1989-39 sayılı genelge\",\n\n   mailsubject: \"Tavsiye: Noterlik Rehberi - 1989-39 sayılı genelge &nbsp; &nbsp;KEFALETNAME&nbsp; &nbsp;MEVZUAT&nbsp; &nbsp;28 SAYILI GENELGE&nbsp; &nbsp;GENELGE GENEL YAZILAR&nbsp; &nbsp;TAVSİYELER&nbsp; &nbsp;SORU VE CEVAP\",\n\n   sharesubject: \"Noterlik Rehberi - 1989-39 sayılı genelge &nbsp; &nbsp;KEFALETNAME&nbsp; &nbsp;MEVZUAT&nbsp; &nbsp;28 SAYILI GENELGE&nbsp; &nbsp;GENELGE GENEL YAZILAR&nbsp; &nbsp;TAVSİYELER&nbsp; &nbsp;SORU VE CEVAP\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1989-39-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1989-39-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1989-39-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1989-39-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1989-39-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1989-39-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1989-39-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1989-39 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1989-39-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1989-39 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"kefaletname.html\" class=\"topiclink\" title=\"KEFALETNAME DİZİNİ\">KEFALETNAME</a>  &nbsp; <a href=\"kefaletname-mevzuat.html\" class=\"topiclink\" title=\"KEFALETNAME-MEVZUAT\">MEVZUAT</a>  &nbsp; <a href=\"kefalet-sozlesmeleri-hak-birlestirilmis-28-sayili-genelge.html\" class=\"topiclink\" title=\"KEFALET SÖZLEŞMELERİ HAK.BİRLEŞTİRİLMİŞ 28 SAYILI GENELGE\">28 SAYILI GENELGE</a>  &nbsp; <a href=\"kefaletname-genelgeler-genelyazilar.html\" class=\"topiclink\" title=\"KEFALETNAME-GENELGELER-GENELYAZILAR\">GENELGE GENEL YAZILAR</a>  &nbsp; <a href=\"kefaletname-tavsiyeler.html\" class=\"topiclink\" title=\"KEFALETNAME - TAVSİYELER\">TAVSİYELER</a>  &nbsp; <a href=\"kefalet-ve-esin-rizasi-ahmet-hamdi-paksoy-noter.html#sorular\" class=\"topiclink\" title=\"KEFALET İLE İLGİLİ SORULAR VE CEVAPLAR\">SORU VE CEVAP</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara 25.4.1989</p>\n\n<p>Özü Öğrenci işleri ve taahhütnameleri ile ilgili genelgelerin birleştirilmesi Hk.</p>\n\n<p>&nbsp;</p>\n\n<p><span style=\"font-weight: bold;\">G E N E L G E (39)</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Noterler arasında uygulama birliği sağlamak, yeni çıkan kanun ve kararname hükümleri ile Bakanlık görüşlerini mümkün olan en kısa süre içinde, siz meslektaşlarımıza duyurmak görevimizin bir gereği olarak genelgeler yayınladığımız bilinmektedir.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Ancak, vakit geçirmeden sizlere duyurulmak istenen konuların, zamanla uygulanması sırasında çıkan tereddütler üzerine konular yeniden ele alınmakta ve bazan farklı sonuçlara varılarak aynı konuda yeni genelgeler yapılmasına gerek ve zaruret duyulmaktadır.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Bu nedenlerle bazan aynı konuda müteaddit genelgeler yapılması gibi bir durum ortaya çıkmakta ve aynı konudaki birçok genelge oluşu özellikle yeni göreve başlamış meslektaşlarımızı bazan yanlış yollara yönetebilmektedir.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>İşte bu sebeple Türkiye Noterler Birliği Yönetim Kurulu, birden çok genelge bulunan konuları yeniden ele alarak, birleşik bir genelge yapılmasınını aynı konudaki eski genelgelerden hangilerinin yürürlükte olduğunun ve hangilerinin yürürlükten kalktığının meslektaşlarımıza duyurulmasının yerinde olacağına karar vermiştir. Bu karar üzerine ilk olarak öğrenci işleri ve taahhütnameleri ile ilgili genelgeler ele alınmış olup, keyfiyet aşağıda sırasıyle bilgilerinize sunulmuştur.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>488 Sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>na ekli (2) sayılı tablonun, II-Öğrenciler ve askerlerle ilgili kağıtlar bölümünün birinci fıkrası 3482 sayılı Kanunla değiştirilmiş ve yapılan bu değişiklik 1988 yılında yayınladığımız 75 ve 81 sayılı genelgelerle sizlere duyurulmuştur.</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Birliğimizin kuruluşundan buyana öğrenci işleri ve taahhütnameleri iIe ilgili olarak 30 civarında genelge yapılmış olduğunu tespit ettik. Özellikle yukarda bahsedilen kanun değişikliği ile bu genelgelerin mühim bir kısmı yürürlükten kalkmış bulunmaktadır. Yine bu genelgelerin bazıları da çeşitli nedenlerle uygulama imkanını yitirmişlerdir.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Şimdi sırasıyle ve ilk defa işlemlerin şekli yönünden başlamak üzere konuyu etraflıca inceleyelim.</p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;I - İşlemlerin Şekli Yönünden :</span></p>\n\n<p> &nbsp; &nbsp; &nbsp; &nbsp; &nbsp; </p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Kanunlarımıza göre 18 yaşından küçük bir kimseye ait işlemin velayeten imzalanması yolu ile yapılması halinde işlem hukuken geçerlidir. Bu itibarla kuruma verilecek taahhütnamelerin 18 yaşından küçük öğrencinin yalnızca velisi tarafından imzalanması halinde geçerli olacağından şüphe yoktur.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Ancak, Kredi ve Yurtlar Kurumunun bazı tereddütlerinin giderilmesi açısından, düzenlenecek taahhüt senetlerinde küçük öğrencinin imzasının alınması, veli muvafakatının, işlem kağıdında yer olmadığı için ayrı bir kağıda yazılarak, aynı yevmiye numarası altında evraka bağlanmasıda mümkündür.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Yüksek Öğrenim Kredi ve Yurtlar Kurumu Genel Müdürlüğünce öğrencilere verilen krediler karşılığında alınan taahhütname ve kefaletnamelerin ön kısmında öğrencinin imzasını ve arka kısmındada iki müşterek borçlu ve müteselsil kefilin adres ve kimliğini içeren bir yaprağı kapsadığı ve senedin aralarında bulunan boş kısımların daktilo ile doldurulmasının istendiği malumdur.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><a href=\"harclar-kanunu.html\" class=\"topiclink\">Harçlar Kanunu</a>nun 135 nci maddesi dikkate alınarak, ücret ve örnek harcının hesabında işlem altı sayfa kabul edilmeli, boş kısımlar noterlikte doldurulmuş ise, bir sayfa yazı ve beş sayfa karşılaştırma, daire dışında doldurularak noterliğe getirilmiş ise altı sayfa karşılaştırma ücreti alınmaIıdır.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><a href=\"degerli-kagitlar-kanunu.html\" class=\"topiclink\">Değerli Kağıtlar Kanunu</a> bakımından her kağıdın bir yaprak kabul edilerek değerlendirmeye tabi tutulacağı tabiidir.......</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Adalet Bakanlığının 28.11.1972 gün ve 37351 sayılı yazılarında belirtildiği üzere, aynı kağıtta muvafakatnameyi imzalayan velinin aynı işleme kefil olmasına engel bir hüküm yoktur. Ortaokul ve liselere parasız yatılı alınacak öğrencilerden istenilen taahhütname ve kefaletname örneği 1974/20 sayılı genelge, Silahlı Kuvvetler adına öğrenim yapan askeri öğrencilerden alınan yüklenme ve kefalet senedi örnekleri <a href=\"ihtiyatlar-hesabinin-kullanim-esaslari.html\" class=\"topiclink\">1974/29 sayılı genelge</a><span style=\"color: #0000ff;\"> </span>askeri okullara alınan öğrencilerle silahlı kuvvetler hesabına fakülte ve yüksek okullarda okuyan öğrencilerin yüklenme ve kefalet senetleri örneği de 1985/70 sayılı genelge ekinde gönderilmiş ve uygulamada yerleşmiş bulunduğundan, bu hususlara yeniden değinilmemiştir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp;  <span style=\"font-weight: bold;\">II - Değer Gösterme zorunluluğu :</span></p>\n\n<p> &nbsp; &nbsp; &nbsp; &nbsp; &nbsp; &nbsp;Bilindiği üzere 492 sayılı Harçlar Kanununun 4.2 nci maddesinde, menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesinin zorunlu olduğu hükme bağlanmıştır. Bu itibarla okul idarelerine verilecek taahhüt ve kefaletnamelerde değer gösterilmesi gerekmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Bu cümleden olarak Türk Hava Kurumu kurslarına katılan kişiler tarafından bu Kuruma verilen taahhütname ve muvafakatnamelerde değer gösterilmesi gerektiği gibi 1987/33 sayılı genelge İmam ve Hatip liselerine girecek öğrencilerle velilerinden istenilen taahhütname ve kefaletnamelerde de gerçek değer gösterilmelidir,</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Türk Silahlı Kuvvetleri mensupları çocuklarının tahsiline yardım vakfı öğrenci yurtları yönergesi gereğince verilen yüklenme senedi de değer gösterilmesi gereken kağıtlar meyanında olup, söz konusu işlemde zarar ve ziyana karşılık idareye ödeneceği taahhüt edilen depozito miktarı ile bir maddede sözü edilen bir aylık yurt aldatı miktarları toplamının gösterilmesi ve bu toplam değer üzerinden harç alınması icabetmektedir. </p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Ticaret ve Sanayi Odasından alınacak karşılıksız bursla ilgili bir taahhütnamede aylık burs miktarının süre ile çarpımı sonucu bulunacak miktar taahhütnamede gösterilerek, bu değer matrah olarak kabul edilmelidir.1987/26 sayılı genelge</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Polis Kolejine girecek kişilerle Hava Harp Okuluna gireceklerin katılacakları deneme uçuşları nedeniyle düzenlenen yüklenme senetlerinde ise, maktu harç alınmalıdır. Zira belli para gösterilmesi mecburi bulunmayan veya belli parayı ihtiva etmeyen ve belli paranın hesabıda mümkün bulunmayan bu kağıtların nisbi harç ve damga vergisine tabi tutulmasına imkan bulunmamaktadır. <a href=\"1987-86-sayili-genelge.html\" class=\"topiclink\">1987/86 sayılı genelge</a></p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><span style=\"font-weight: bold;\">III - Harç Yönünden</span></p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><span class=\"f_Arial12\">söz konusu işlemler için 492 sayılı <a href=\"harclar-kanunu.html\" class=\"topiclink\">Harçlar Kanunu</a>nda herhangi bir muafiyet veya istisna hükmü getirilmemiştir. Bu nedenle noterde yapılacak öğrenci işlemlerinin harca tabi tutulması gerekmektedir.</span></p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Taahhüt edenle müteselsil iki kefili kapsayan noterlik işleminin aynı noterlikte, aynı gün ve aynı yevmiye numarası altında onaylanması halinde birbiri ile ilgili iki iş bir arada ve aynı kağıt üzerinde bulunduğundan 492 sayılı Harçlar Kanununun 44/3 maddesi uyarınca, müteselsil kefil ve müşterek borçlulara ait imzalar tek imza sayılmak suretiyle aynı kanunun 46 ncı maddesi gereğince binde yarım harca tabi tutulmalıdır. Bu takdirde taahhüt veya kefalet işleminden hangisinden daha fazla harç alınması gerekiyorsa, yalnızca o işlemden harç alınacaktır.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Taahhütname kısmının bir noterlikte, kefaletname kısmının başka bir noterlikte onaylanması halinde, taahhütname için gerekli harcın bu işlemi yapan noterce, kefaletname için gerekli harcında kefaletnameyi onayla-yan noterce ayrı ayrı alınması lazımdır.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Taahhütname kısmının bir noterlikte, kefaletname kısmının başka bir ka yevmiye numaraları altında yapılması halinde de ayrı ayrı harç alınacağı tabidir.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Taahhütname ile kefillerden yaInız birisinin imzaladığı kefaletnamenin bir noterlikte onanması halinde yine birbirine bağlı işlem kabulü ile tek harç alınması, diğer kefilin imzasının başka bir noterlikte onaylanmasında ise, yalnızca o kefilin imzasının harca tabi tutulması gerekecektir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp;  <span style=\"font-weight: bold;\">IV - Damga Vergisi Yönünden :</span></p>\n\n<p> &nbsp; &nbsp; &nbsp; &nbsp; &nbsp; &nbsp;488 sayılı Damga Vergisi Kanununa bağlı (2) sayılı tablonun II-Öğren-iler ve Askerlerle ilgili kağıtlar bölümünün birinci fıkrası 3482 sayılı Kanunun 8 nci maddesi ile değiştirilmiştir. Bu hüküm aynen şöyledir :</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Çıraklık ve Meslek Eğitimi Kanunu kapsamındaki çıraklık sözleşmeleri ile öğrenim kredisi ve burs almak, öğrenci yurduna girmek ve öğrenim staj ve benzeri gayelerle öğrencilerle velileri tarafından okul ve yurt idarelerine veya ilgili kuruluşlara verilen taahhütnameler ve bunlarla ilgili kefaletnameler </p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span> Bu hükme göre :</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>1) 3308 sayılı Çıraklık ve Meslek Eğitimi Kanunu kapsamında düzenlenen çıraklık sözleşmelerinin,</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>2) Öğrenim kredisi ve burs alabilmek, öğrenci yurduna girmek için öğrenciler ve velileri tarafından okul ve yurt idarelerine veya ilgili kuruluşlara verilmek üzere düzenlenecek taahhütnameler ve bunlarla ilgili kefaletnamelerin,</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>3) Gerek yurtiçinde, gerekse yurtdışında öğrenim, staj, ihtisas, doktora, lisansüstü eğitim, master yapmak ve benzeri gayelerle öğrenciler ve velileri tarafından okul idareleri veya okul idareleri dışında kalan diğer kuruluşlara verilmek üzere düzenlenecek olan taahhütnameler ve bunlarla ilgili kefaletnamelerin,</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Damga vergisinden istisna edilmesi gerekmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Konuya ilişkin genelgelerden yürürlükte olanlar ile yürürlükten kaldırılanların bir listesi ilişiktir.</p>\n\n<p> &nbsp; &nbsp; &nbsp; &nbsp; &nbsp; &nbsp;Bilginizi ve gereğini rica ederim.Saygılarımla.</p>\n\n<p>&nbsp;</p>\n\n<p>Türkiye Noterler Birliği Başkanı</p>\n\n<p>Rasim EYÜBOĞLU</p>\n\n<p>(Ankara 24. Noteri)</p>\n\n<p>&nbsp;</p>\n\n<p><span style=\"font-weight: bold;\">EK LİSTE</span></p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><span style=\"font-weight: bold;\">Kanun değişikliği veya bu genelgedeki açıklamalar nedeniyle hükmü kalmayan genelgeler :</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>1972/18 sayılı genelge ve 1974/43 sayılı genelge ve 1975/8 sayılı genelge ve 1982 /30 sayılı genelge ve 1984/11 sayılı genelge ve 1984/54 sayılı genelge ve 1985/14 sayılı genelge ve 1985/23 sayılı genelge ve 1986/19 sayılı genelge ve 1986/73 sayılı genelge ve 1987/77 sayılı genelge ve 1988/75 sayılı genelge</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><span style=\"font-weight: bold;\">Halen yürürlükte olanlar ;</span></p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>1983/6, 1986/70, 1987/86</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1989-39-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 06.10.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:40.810125"
}