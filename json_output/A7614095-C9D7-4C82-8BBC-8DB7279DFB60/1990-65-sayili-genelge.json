{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1990-65-sayili-genelge.html",
    "title": "1990-65 sayılı genelge",
    "description": "Ankara, 17.10.1990 Öz: 5254 sayılı Kanun muafiyeti Hak.   GENELGE 65             5254 sayılı Muhtaç Çiftçilere Ödünç Tohumluk; Verilmesi Hakkındaki Kanunla tanınan muafiyet ko",
    "keywords": [
      "Tarım İşletmeleri Genel Müdürlüğü tarafından 5254 sayılı kanun gereğince muhtaç çiftçilere verilen tohumluklarla ilgili olarak noterde düzenlenecek borç senetlerinin damga vergisi ve harçtan istisna edilmesi gerekmektedir"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1990-65 sayılı genelge Email Gönder 1990-65 sayılı genelge << Fihrist-Ana sayfa >> 1990-65 sayılı genelge DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR Ankara, 17.10.1990 Öz: 5254 sayılı Kanun muafiyeti Hak. GENELGE 65 5254 sayılı Muhtaç Çiftçilere Ödünç Tohumluk; Verilmesi Hakkındaki Kanunla tanınan muafiyet konusunda ortaya çıkan bir tereddüt üzerine, Maliye ve Gümrük Bakanlığından gönderilen 12.10.1990 Tarih ve DMG: 2101126/44.1/092776 sayılı yazıda: Yazınızda 5254 sayılı Muhtaç Çiftçilere Ödünç Tohumluk Verilmesi Hakkında Kanun hükümleri gereğince çiftçilere dağıtılacak tohumluk için düzenlenen ve Tarım İşletmeleri Genel Müdürlüğüne hitaben verilen borç senetlerinin harç ve damga vergisinden muaf olup olmadığının açıklanması istenilmektedir. Bilindiği üzere 492 sayılı Kanunun 123 ncü maddesinde özel kanunlarla harçtan muaf tutulan kişilerle istisna edilen işlemlerden harç alınmayacağı, 488 sayılı Kanuna ekli muafiyet ve istisnalara ilişkin 2 sayılı tablonun III. İşçiler, çiftçiler ve göçmenlerle ilgili kağıtlar bölümünün 7 nci fıkrasında, göçmenlerle nakledilenlere ve muhtaç çiftçilere tohumluk ve yemeklik dağıtılması hakkındaki kanunun uygulanması ile ilgili kağıtların damga. vergisinden istisna olacağı hükme bağlanmıştır. Diğer taraftan 14.7.1948 günlü 5957 sayılı Resmi Gazetede yayınlanan 5254 sayılı Kanununun 5580 sayılı Kanunla değişik 11 nci maddesinde, bu kanunun uygulanmasına ilişkin işlemlerle: ilgili bütün kağıtların her türlü resim ve harçtan ve tohumluk alımlarının borsa ücretinden muaf olacağı belirtilmiştir. Yukarda açıklanan kanun hükümleri uyarınca ,Tarım İşletmeleri Genel Müdürlüğü tarafından 5254 sayılı kanun gereğince muhtaç çiftçilere verilen tohumluklarla ilgili olarak noterde düzenlenecek borç senetlerinin damga vergisi ve harçtan istisna edilmesi gerekmektedir denilmektedir. Bilginizi rica ederim. Saygılarımla. Türkiye Noterler Birliği BAŞKAN YARDIMCISI İsmet BILGIN (Ankara 7. Noteri) Güncelleme: 20.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1990-65 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1990-65-sayili-genelge.html",
        "title": "",
        "target": "",
        "type": "internal"
      },
      {
        "text": "1990-65 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1990-65-sayili-genelge.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Güncelleme: 20.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1990-65 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1990-65 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Tarım İşletmeleri Genel Müdürlüğü tarafından 5254 sayılı kanun gereğince muhtaç çiftçilere verilen tohumluklarla ilgili olarak noterde düzenlenecek borç senetlerinin damga vergisi ve harçtan istisna edilmesi gerekmektedir\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 17.10.1990 Öz: 5254 sayılı Kanun muafiyeti Hak. &nbsp; GENELGE 65 &nbsp; &nbsp; &nbsp; &nbsp; &nbsp; &nbsp; 5254 sayılı Muhtaç Çiftçilere Ödünç Tohumluk; Verilmesi Hakkındaki Kanunla tanınan muafiyet ko\" />\n\n   <link rel=\"canonical\" content=\"noterlikrehberi.net/rehber/index.html?1990-65-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1990-65-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Tarım İşletmeleri Genel Müdürlüğü tarafından 5254 sayılı kanun gereğince muhtaç çiftçilere verilen tohumluklarla ilgili olarak noterde düzenlenecek borç senetlerinin damga vergisi ve harçtan istisna edilmesi gerekmektedir\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1990-65 sayılı genelge\",\n\n   mailsubject: \"Tavsiye: Noterlik Rehberi - 1990-65 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 1990-65 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1990-65-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1990-65-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1990-65-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1990-65-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1990-65-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1990-65-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1990-65-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1990-65 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1990-65-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1990-65 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 17.10.1990</p>\n\n<p>Öz: 5254 sayılı Kanun muafiyeti Hak.</p>\n\n<p>&nbsp;</p>\n\n<p><span style=\"font-weight: bold;\">GENELGE 65</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>5254 sayılı Muhtaç Çiftçilere Ödünç Tohumluk; Verilmesi Hakkındaki Kanunla tanınan muafiyet konusunda ortaya çıkan bir tereddüt üzerine, Maliye ve Gümrük Bakanlığından gönderilen 12.10.1990 Tarih ve DMG: 2101126/44.1/092776 sayılı yazıda:</p>\n\n<p>Yazınızda 5254 sayılı Muhtaç Çiftçilere Ödünç Tohumluk Verilmesi Hakkında Kanun hükümleri gereğince çiftçilere dağıtılacak tohumluk için düzenlenen ve Tarım İşletmeleri Genel Müdürlüğüne hitaben verilen borç senetlerinin harç ve damga vergisinden muaf olup olmadığının açıklanması istenilmektedir.</p>\n\n<p>Bilindiği üzere 492 sayılı Kanunun 123 ncü maddesinde özel kanunlarla harçtan muaf tutulan kişilerle istisna edilen işlemlerden harç alınmayacağı, 488 sayılı Kanuna ekli muafiyet ve istisnalara ilişkin 2 sayılı tablonun III. İşçiler, çiftçiler ve göçmenlerle ilgili kağıtlar bölümünün 7 nci fıkrasında, göçmenlerle nakledilenlere ve muhtaç çiftçilere tohumluk ve yemeklik dağıtılması hakkındaki kanunun uygulanması ile ilgili kağıtların damga. vergisinden istisna olacağı hükme bağlanmıştır.</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Diğer taraftan 14.7.1948 günlü 5957 sayılı Resmi Gazetede yayınlanan 5254 sayılı Kanununun 5580 sayılı Kanunla değişik 11 nci maddesinde, bu kanunun uygulanmasına ilişkin işlemlerle: ilgili bütün kağıtların her türlü resim ve harçtan ve tohumluk alımlarının borsa ücretinden muaf olacağı belirtilmiştir.</p>\n\n<p>Yukarda açıklanan kanun hükümleri uyarınca ,Tarım İşletmeleri Genel Müdürlüğü tarafından 5254 sayılı kanun gereğince muhtaç çiftçilere verilen tohumluklarla ilgili olarak noterde düzenlenecek borç senetlerinin damga vergisi ve harçtan istisna edilmesi gerekmektedir denilmektedir.</p>\n\n<p>Bilginizi rica ederim. Saygılarımla.</p>\n\n<p>&nbsp;</p>\n\n<p>Türkiye Noterler Birliği</p>\n\n<p>BAŞKAN YARDIMCISI</p>\n\n<p>İsmet BILGIN</p>\n\n<p>(Ankara 7. Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1990-65-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:45.097955"
}