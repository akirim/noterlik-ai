{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1991-20-sayili-genelge.html",
    "title": "1991-20 sayılı genelge",
    "description": "Kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.\" Harçlar Kanununun...",
    "keywords": [
      "Birden fazla işlem değeri bulunan taahhütnameden",
      "en yüksek değer üzerinden  nisbi damga vergisi ve nisbi harcın tahsili icap eder."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1991-20 sayılı genelge Email Gönder 1991-20 sayılı genelge << Fihrist-Ana sayfa >> 1991-20 sayılı genelge TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE Kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.\" Harçlar Kanununun 42/2. maddesi  ve 2008/25 sayılı genelge ile birlikte değerlendirilmelidir. ANKARA, 22.3.1991 Özü : Birden fazla işlem değeri bulunan taahhütnameden, en yüksek değer üzerinden  nisbi damga vergisi ve nisbi harcın tahsili icap eder. G E N E L G E 20 Bazı sanayi kolları ile ilgili imalat yapmak için Ulaştırma Bakanlığınca tahsis edilen arsanın kullanılma koşullarına ilişkin düzenlenmesi istenilen taahhütnamelerde değer gösterilip gösterilmeyeceği ve ne şekilde harca tabi tutulacağı hususuna mütedair yazımıza Maliye ve Gümrük Bakanlığınca gönderilen 19.2.1991 gün ve HARÇ: 2232314/172/13374 sayılı yazıda: Evvela 492 sayılı Harçlar Kanununun. 42, 46 ve 488 sayılı Damga Vergisi Kanununun 6/2 madde hükümleri aynen yazıldıktan sonra; Söz konusu taahhütnamede, ilgili firma, Ulaştırma Bakanlığınca kendisine tahsis edilen arsayı belirli şartlara uyarak kullanmayı taahhüt etmekte ve dolayısı ile arsanın aynına yönelik bir taahhütte bulunmaktadır. Bu şekli ile sözü edilen kağıtta 492 sayılı Kanununun 42 nci maddesi hükmü gereğince arsa değerinin gösterilmesi gerekmektedir. Öte yandan, inceleme konusu taahhütnamede ayrıca şirketin ödenmiş sermayesi, öz kaynak tutarı ile imalat kapasitesine ilişkin taahhütlere ait değerlerde düzenlenmiş bulunmaktadır. Buna göre, birden fazla işlem değeri bulunan ekli taahhütnameden, yukarıda açıklanan 488 sayılı Kanunun 6/2 ve 492 sayılı Kanununun 46 ncı maddeleri hükmü gereğince en yüksek damga vergisi ve harç alınmasını gerektiren akit veya işlem üzerinden nisbi damga vergisi ve nisbi harcın tahsili icap eder.    denilmektedir. Taahhütname örneği ilişikte gönderilmiştir. Bilginizi ve gereğini rica ederim. Türkiye Noterler Birliği BAŞKANI Uğur KALAFATOĞLU (İstanbul 20. Noteri) YAN SANAYİ YERİ TAAHHÜTNAME Yan Sanayi ile ilgili imalat yapmak için Ulaştırma Bakanlığınca tarafımıza tahsisi yapılan İstanbul; Tuzla  Aydınlı mevkiinde (3829/2 sıra numaralı Pafta No: 20, Yüzölçümü: 3828 m2) sahayı; aşağıda belirtilen koşullar dahilinde kullanacağımızı ve belirtilen diğer şartlara aynen uyacağımızı kabul ve taahhüt ederiz. 1. Ulaştırma Bakanlığınca tesbit edilecek olan tarihler arasında aşağıdaki hususlardaki taahhütlerimiz gerçekleştirilecektir. a. Ödenmiş Sermaye;                        30.000.000, b. Özkaynak;                                      650.000.000, c. İmalat Kapasitesi;                            1.200 Ton/Yıl d. İşleyeceği çelik, diğer ürün veya imal edileceği miktarı ton/yıl olarak;    1.200 Ton/Yıl e. Atölye Sayısı;                                  2 f. Ortaklığın Durumu;                          A.Ş. g. ÇaIıştıracağı Personel;                    100 2. İrtifak ve intifa hakkı tesisi tarihinden itibaren en geç (6) ay içinde yatırıma başlanacak ve ilişikteki termin (yatırım gerçekleştirme) planına göre en geç 2 yıl sonunda elektrik tesisatı, su tesisatı bağlantıları yapılmış, atölyelerin inşaatları tamamlanmış ve atölyelerin çalışmasını sağlayacak asgari makina ve teçhizat temin edilmiş ve faaliyete geçecek duruma getirilmiş olunacaktır. 3. Liman Tüzüğüne/Yönetmeliğine göre yapılması ve uyulması gereken hususlar zamanında yerine getirilecektir, 4. Tuzla  Aydınlı Liman mevkii özel sektör tersane sahasında yapılacak alt yapı (su, elektrik, yol, kanalizasyon, telefon, deniz ve çevre kirliliğini önleme tesisleri v.b.) yatırımlara iştirak edilecektir. Deniz ve çevre kirlenmesini önlemek üzere kirletmeyi önleyecek tedbirleri almak zorunda olduğumuz gibi, Tuzla Gemi İnşa Sanayi Bölgesinde kurulacak müşterek arıtma tesisine de her yönden iştirak edilecektir. 5. Ulaştırma Bakanlığınca onaylanan projede belirtilen şekilde ve konumda yatırım gerçekleştirilecektir. Onayların projenin dışına çıkıldığında bir husus tahsisin iptali sebebi sayılacaktır. 6. Projede bulunan veya bulunmayan yatırımlar ile verimliliği arttırıcı herhangi ilave bir tesisin (karada) inşa ettirilebilmesi, komşu kuruluşların bu ilave tesisten mutazarrır olmayacağının Ulaştırma Bakanlığına bildirilmesi ve Ulaştırma Bakanlığınca onaylanması kaydıyla mümkün olabilecektir. 7. Karada sınırları belirlenmiş saha dışına genişleme yapılmayacaktır. Aksi takdirde bu husus tahsisin iptali sebebi sayılacaktır. 8. Projede belirtilen atölye ve yatırımlar komşu kuruluşlara çapariz (engel) vermeyecek biçimde yerleştirilecektir. 9. Yan sanayi yeri olarak tahsis edilen arazi hiçbir şekilde tahsis gayesi dışında kullanılmayacak ve başkalarına kiraya verilmeyecektir. Aksi takdirde bu husus tahsisin iptali sebebi sayılacaktır. 10. Yukarıda taahhüt edilen ve istenilen hususların zamanında yerine getirilememesi ile bu taahhütnamede belirtilen hükümlerin dışına çıkılması halinde tarafımıza yapılan tahsisin iptalini peşinen kabul ve taahhüt ederiz. 11. Bu taahhütname hükümleri Ulaştırma Bakanlığınca denetlenecektir. Güncelleme: 20.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1991-20 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1991-20-sayili-genelge.html",
        "title": "",
        "target": "",
        "type": "internal"
      },
      {
        "text": "1991-20 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1991-20-sayili-genelge.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "nun",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "2008/25 sayılı genelge",
        "href": "2008-25-sayili-genelge.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 20.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1991-20 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1991-20 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Birden fazla işlem değeri bulunan taahhütnameden, en yüksek değer üzerinden &nbsp;nisbi damga vergisi ve nisbi harcın tahsili icap eder.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.&quot; Harçlar Kanununun...\" />\n\n   <link rel=\"canonical\" content=\"noterlikrehberi.net/rehber/index.html?1991-20-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1991-20-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Birden fazla işlem değeri bulunan taahhütnameden, en yüksek değer üzerinden &nbsp;nisbi damga vergisi ve nisbi harcın tahsili icap eder.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1991-20 sayılı genelge\",\n\n   mailsubject: \"Tavsiye: Noterlik Rehberi - 1991-20 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - 1991-20 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1991-20-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1991-20-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1991-20-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1991-20-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1991-20-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1991-20-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1991-20-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1991-20 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1991-20-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1991-20 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.&quot; <a href=\"harclar-kanunu.html\" class=\"topiclink\">Harçlar Kanunu</a><a href=\"harclar-kanunu.html\" class=\"topiclink\">nun</a> 42/2. maddesi &nbsp;ve <a href=\"2008-25-sayili-genelge.html\" class=\"topiclink\">2008/25 sayılı genelge</a> ile birlikte değerlendirilmelidir.</p>\n\n<hr style=\"height:1px; color:#000000; border-width:0; background-color:#000000;\" /><p>ANKARA, 22.3.1991</p>\n\n<p>Özü : Birden fazla işlem değeri bulunan taahhütnameden, en yüksek değer üzerinden &nbsp;nisbi damga vergisi ve nisbi harcın tahsili icap eder.</p>\n\n<p>&nbsp;</p>\n\n<p>G E N E L G E 20</p>\n\n<p>&nbsp;</p>\n\n<p>Bazı sanayi kolları ile ilgili imalat yapmak için Ulaştırma Bakanlığınca tahsis edilen arsanın kullanılma koşullarına ilişkin düzenlenmesi istenilen taahhütnamelerde değer gösterilip gösterilmeyeceği ve ne şekilde harca tabi tutulacağı hususuna mütedair yazımıza Maliye ve Gümrük Bakanlığınca gönderilen 19.2.1991 gün ve HARÇ: 2232314/172/13374 sayılı yazıda:</p>\n\n<p>Evvela 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun. 42, 46 ve 488 sayılı Damga Vergisi Kanununun 6/2 madde hükümleri aynen yazıldıktan sonra;</p>\n\n<p> &nbsp;Söz konusu taahhütnamede, ilgili firma, Ulaştırma Bakanlığınca kendisine tahsis edilen arsayı belirli şartlara uyarak kullanmayı taahhüt etmekte ve dolayısı ile arsanın aynına yönelik bir taahhütte bulunmaktadır. Bu şekli ile sözü edilen kağıtta 492 sayılı Kanununun 42 nci maddesi hükmü gereğince arsa değerinin gösterilmesi gerekmektedir.</p>\n\n<p>Öte yandan, inceleme konusu taahhütnamede ayrıca şirketin ödenmiş sermayesi, öz kaynak tutarı ile imalat kapasitesine ilişkin taahhütlere ait değerlerde düzenlenmiş bulunmaktadır.</p>\n\n<p>Buna göre, birden fazla işlem değeri bulunan ekli taahhütnameden, yukarıda açıklanan 488 sayılı Kanunun 6/2 ve 492 sayılı Kanununun 46 ncı maddeleri hükmü gereğince en yüksek damga vergisi ve harç alınmasını gerektiren akit veya işlem üzerinden nisbi damga vergisi ve nisbi harcın tahsili icap eder. &nbsp; &nbsp;denilmektedir. Taahhütname örneği ilişikte gönderilmiştir. Bilginizi ve gereğini rica ederim.</p>\n\n<p>&nbsp;</p>\n\n<p>Türkiye Noterler Birliği BAŞKANI</p>\n\n<p>Uğur KALAFATOĞLU</p>\n\n<p>(İstanbul 20. Noteri)</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>YAN SANAYİ YERİ</p>\n\n<p>TAAHHÜTNAME</p>\n\n<p>Yan Sanayi ile ilgili imalat yapmak için Ulaştırma Bakanlığınca tarafımıza tahsisi yapılan İstanbul; Tuzla &nbsp;Aydınlı mevkiinde (3829/2 sıra numaralı Pafta No: 20, Yüzölçümü: 3828 m2) sahayı; aşağıda belirtilen koşullar dahilinde kullanacağımızı ve belirtilen diğer şartlara aynen uyacağımızı kabul ve taahhüt ederiz.</p>\n\n<p>1. Ulaştırma Bakanlığınca tesbit edilecek olan tarihler arasında aşağıdaki hususlardaki taahhütlerimiz gerçekleştirilecektir.</p>\n\n<p>a. Ödenmiş Sermaye; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;30.000.000,</p>\n\n<p>b. Özkaynak; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;650.000.000,</p>\n\n<p>c. İmalat Kapasitesi; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;1.200 Ton/Yıl</p>\n\n<p>d. İşleyeceği çelik, diğer ürün veya</p>\n\n<p>imal edileceği miktarı ton/yıl olarak; &nbsp; &nbsp;1.200 Ton/Yıl</p>\n\n<p>e. Atölye Sayısı; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;2</p>\n\n<p>f. Ortaklığın Durumu; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;A.Ş.</p>\n\n<p>g. ÇaIıştıracağı Personel; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;100</p>\n\n<p>2. İrtifak ve intifa hakkı tesisi tarihinden itibaren en geç (6) ay içinde yatırıma başlanacak ve ilişikteki termin (yatırım gerçekleştirme) planına göre en geç 2 yıl sonunda elektrik tesisatı, su tesisatı bağlantıları yapılmış, atölyelerin inşaatları tamamlanmış ve atölyelerin çalışmasını sağlayacak asgari makina ve teçhizat temin edilmiş ve faaliyete geçecek duruma getirilmiş olunacaktır.</p>\n\n<p>3. Liman Tüzüğüne/Yönetmeliğine göre yapılması ve uyulması gereken hususlar zamanında yerine getirilecektir,</p>\n\n<p>4. Tuzla &nbsp;Aydınlı Liman mevkii özel sektör tersane sahasında yapılacak alt yapı (su, elektrik, yol, kanalizasyon, telefon, deniz ve çevre kirliliğini önleme tesisleri v.b.) yatırımlara iştirak edilecektir.</p>\n\n<p>Deniz ve çevre kirlenmesini önlemek üzere kirletmeyi önleyecek tedbirleri almak zorunda olduğumuz gibi, Tuzla Gemi İnşa Sanayi Bölgesinde kurulacak müşterek arıtma tesisine de her yönden iştirak edilecektir.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>5. Ulaştırma Bakanlığınca onaylanan projede belirtilen şekilde ve konumda yatırım gerçekleştirilecektir. Onayların projenin dışına çıkıldığında bir husus tahsisin iptali sebebi sayılacaktır.</p>\n\n<p>6. Projede bulunan veya bulunmayan yatırımlar ile verimliliği arttırıcı herhangi ilave bir tesisin (karada) inşa ettirilebilmesi, komşu kuruluşların bu ilave tesisten mutazarrır olmayacağının Ulaştırma Bakanlığına bildirilmesi ve Ulaştırma Bakanlığınca onaylanması kaydıyla mümkün olabilecektir.</p>\n\n<p>7. Karada sınırları belirlenmiş saha dışına genişleme yapılmayacaktır. Aksi takdirde bu husus tahsisin iptali sebebi sayılacaktır.</p>\n\n<p>8. Projede belirtilen atölye ve yatırımlar komşu kuruluşlara çapariz (engel) vermeyecek biçimde yerleştirilecektir.</p>\n\n<p>9. Yan sanayi yeri olarak tahsis edilen arazi hiçbir şekilde tahsis gayesi dışında kullanılmayacak ve başkalarına kiraya verilmeyecektir. Aksi takdirde bu husus tahsisin iptali sebebi sayılacaktır.</p>\n\n<p>10. Yukarıda taahhüt edilen ve istenilen hususların zamanında yerine getirilememesi ile bu taahhütnamede belirtilen hükümlerin dışına çıkılması halinde tarafımıza yapılan tahsisin iptalini peşinen kabul ve taahhüt ederiz.</p>\n\n<p>11. Bu taahhütname hükümleri Ulaştırma Bakanlığınca denetlenecektir.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1991-20-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:46.292389"
}