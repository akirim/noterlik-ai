{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1993-42-sayili-genelge.html",
    "title": "1993-42 sayılı genelge",
    "description": "ANKARA, 10.6.1993 Özü: Sigortalı ile Sigorta Şirketleri Arasında Yapılan Sözleşmelerin ihtiva ettiği en yüksek miktar üzerinden  damga vergisine ve harca tabi tutulması gerekir.",
    "keywords": [
      "Sigortalı ile Sigorta Şirketleri Arasında Yapılan Sözleşmelerin ihtiva ettiği en yüksek miktar üzerinden  damga vergisine ve harca tabi tutulması gerekir."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1993-42 sayılı genelge Email Gönder 1993-42 sayılı genelge << Fihrist-Ana sayfa >> 1993-42 sayılı genelge DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR ANKARA, 10.6.1993 Özü: Sigortalı ile Sigorta Şirketleri Arasında Yapılan Sözleşmelerin ihtiva ettiği en yüksek miktar üzerinden  damga vergisine ve harca tabi tutulması gerekir. GENELGE 42 Bir sorumuz üzerine Maliye ve Gümrük Bakanlığından gönderilen 26.4.1993 tarih ve 26128 sayılı yazıda: \"Bilindiği üzere 488 sayılı Damga Vergisi Kanunun 1 nci maddesinde bu kanuna ekli (1) sayılı tabloda yazılı kağıtların damga vergisine tabi olacağı, bu kanundaki kağıtlar teriminin yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeleri ifade edeceği, 4 ncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetlerinin tayininde şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, 10 ncu maddesinde damga vergisinin nispi veya maktu olarak alınacağı, nispi vergide kağıtların nev'i ve mahiyetlerine göre bu kağıtlarda yazılı belli para, maktu vergide kağıtların mahiyetlerinin esas alınacağı, belli para teriminin kağıtların ihtiva ettiği veya bunlarda yazılı rakamların hasıl edeceği parayı ihtiva edeceği belirtilmiş, kanuna ekli (1 ) sayılı tablonun I-I/a fıkrasında belli parayı ihtiva eden mukavelenamelerin binde 5 nispetinde damga vergisine tabi olacağı, kanuna ekli (2) sayılı tablonun IV-5. fıkrasında da sigorta mukavelenamelerinin, sigorta ücretlerine ait makbuzlar ve sigortanın tecdit ve temdidi ile temin olunan meblağın tezyidi halinde verilen beyanname ve avönonların damga vergisinden istisna edileceği hükme bağlanmıştır. Yukarıda yapılan açıklamalar çerçevesinde ilgideki yazınız ekinde yer alan kağıdın incelenmesinden, İsviçre Sigorta A.Ş.'nin protokol gereği sigortasını yaptığı Hantex Tekstil ve Konfeksiyon Sanayi ve Ticaret Limited şirketine ödediği tazminatı belirli durumlarda geri alabilmesini temin amacıyla düzenlendiği, dolayısıyla kağıdın yukarıda sözü edilen istisna hükmündeki sigorta mukavelenamesi mahiyetinde olmadığı anlaşıldığından, protokol başlıklı bu kağıdın ihtiva ettiği en yüksek miktar üzerinden 488 sayılı Kanuna ekli (1) sayılı tablonun I-I/a fıkrası gereğince binde 5 nispetinde damga vergisine ve 492 sayılı Harçlar Kanununa ekli (2) sayılı tarifenin I/I pozisyonu gereğince beher imza için binde 0.50 nispetinde harca tabi tutulması gerekir.\" denilmektedir. Bakanlık yazısında sözü geçen protokolün bir örneği ilişikte gönderilmiştir. Bilginizi ve benzer işlemlerde buna göre işlem yapılmasını rica ederim. Saygılarımla, Türkiye Noterler Birliği BAŞKANI M. Muhsin BILGE (Beyoğlu 23. Noteri) PROTOKOL Dosya No: 978           Poliçe No: 1126No00972 İsviçre Sigorta A.Ş. nezdinde yukarıda numarası belirtilen Nakliyat sigorta poliçesi nezdinde sigortası temin edilen 01.08.1990 tarihli Hamule Senedi Muhteviyata 355 koli halindeki 6.035 kg. pamuklu giysi emtiası Türkiye'den - Almanya’ya BT-EJ-991 / BT-EJ-992 Plaka sayılı TIR aracı ile taşınmıştır. 06.03.1990 tarihinde TIR aracının içindeki emtia ile birlikte TIR parkından çalındığı iddia olunmuştur. Çalınma olayı ile ilgili Almanya'da ceza davası halen devam etmektedir. Dava neticesinde \"çalınma\" olayının gerçekleşmediği şeklinde bir karar verildiği takdirde protokol gereğince Hantex Tekstil ve Konfeksiyon San. ve Tic. Ltd. Şti.ne ödenen tazminat geri alınacaktır. Bu aşamada İsviçre Sigorta A.Ş. ile mal sigortalısı Hantex Tekstil ve Konfeksiyon Sanayi ve Tic. Ltd. Şti. arasında karşılıklı ve sulhen varılan mutabakat neticesinde yukarıda numarası belirtilen dosya ile ilgili olarak kaybolduğu iddia olunan malın toplam poliçe bedeli 409.412.36 DM'ın taşıyıcı firmanın CMR sigortacısı SECURITAS şirketinden Hantex Tekstil ve Konfeksiyon San. ve Tic. Ltd. Şti.'nce alınması muhtemel 108.267.90 DM tutarındaki miktarın tenzili ile bakiye 301.144.46 DM muadili 504.681.977.-TI'sında taraflar mutabık kalmışlardır. Yani İsviçre Sigorta A,Ş.'nin işbu sigorta poliçesi ve olay dolayısıyla sorumluluğu 504.681.977.-TL'sıdı r. Ayrıca bu protokolün düzenlenmesinden önce Hantex Tekstil ve Konfeksiyon San. ve Tic. Ltd. Şti, tarafından İsviçre Sigorta A.Ş.'ne keşide edilen İhtarname ile açılmış dava ve icra takiplerinden, protokolün düzenlenmesinden sonra keşide edilecek ihtarnameler ile açılacak dava ve icra takiplerinden dolayı fazlaya dair talep haklarını da kapsayacak şekilde Hantex Tekstil ve Konfeksiyon San. ve Tic. Ltd. Şti.'nin hiçbir hak ve alacağı kalmadığından İsviçre Sigorta A.Ş.'ni ibra eylemiş olacaktır. İşbu protokol tarafların karşılıklı rıza ve muvafakatları ile tanzim olunarak imza edilmiştir. İSVİÇRE SİGORTA A.Ş. HANTEX TEKSTİL VE KONFEKSİYON SAN. VE TİC. LTD.ŞTİ. Güncelleme: 25.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1993-42 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1993-42-sayili-genelge.html",
        "title": "",
        "target": "",
        "type": "internal"
      },
      {
        "text": "1993-42 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1993-42-sayili-genelge.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1993-42 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1993-42 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Sigortalı ile Sigorta Şirketleri Arasında Yapılan Sözleşmelerin ihtiva ettiği en yüksek miktar üzerinden &nbsp;damga vergisine ve harca tabi tutulması gerekir.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"ANKARA, 10.6.1993 Özü: Sigortalı ile Sigorta Şirketleri Arasında Yapılan Sözleşmelerin ihtiva ettiği en yüksek miktar üzerinden &nbsp;damga vergisine ve harca tabi tutulması gerekir.\" />\n\n   <link rel=\"canonical\" content=\"noterlikrehberi.net/rehber/index.html?1993-42-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1993-42-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Sigortalı ile Sigorta Şirketleri Arasında Yapılan Sözleşmelerin ihtiva ettiği en yüksek miktar üzerinden &nbsp;damga vergisine ve harca tabi tutulması gerekir.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1993-42 sayılı genelge\",\n\n   mailsubject: \"Tavsiye: Noterlik Rehberi - 1993-42 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 1993-42 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1993-42-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1993-42-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1993-42-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1993-42-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1993-42-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1993-42-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1993-42-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1993-42 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1993-42-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1993-42 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ANKARA, 10.6.1993</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Özü: Sigortalı ile Sigorta Şirketleri Arasında Yapılan Sözleşmelerin ihtiva ettiği en yüksek miktar üzerinden &nbsp;damga vergisine ve harca tabi tutulması gerekir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">GENELGE 42</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bir sorumuz üzerine Maliye ve Gümrük Bakanlığından gönderilen 26.4.1993 tarih ve 26128 sayılı yazıda:</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&quot;Bilindiği üzere 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>n 1 nci maddesinde bu kanuna ekli (1) sayılı tabloda yazılı kağıtların damga vergisine tabi olacağı, bu kanundaki kağıtlar teriminin yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeleri ifade edeceği, 4 ncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetlerinin tayininde şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, 10 ncu maddesinde damga vergisinin nispi veya maktu olarak alınacağı, nispi vergide kağıtların nev'i ve mahiyetlerine göre bu kağıtlarda yazılı belli para, maktu vergide kağıtların mahiyetlerinin esas alınacağı, belli para teriminin kağıtların ihtiva ettiği veya bunlarda yazılı rakamların hasıl edeceği parayı ihtiva edeceği belirtilmiş, kanuna ekli (1 ) sayılı tablonun I-I/a fıkrasında belli parayı ihtiva eden mukavelenamelerin binde 5 nispetinde damga vergisine tabi olacağı, kanuna ekli (2) sayılı tablonun IV-5. fıkrasında da sigorta mukavelenamelerinin, sigorta ücretlerine ait makbuzlar ve sigortanın tecdit ve temdidi ile temin olunan meblağın tezyidi halinde verilen beyanname ve avönonların damga vergisinden istisna edileceği hükme bağlanmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıda yapılan açıklamalar çerçevesinde ilgideki yazınız ekinde yer alan kağıdın incelenmesinden, İsviçre Sigorta A.Ş.'nin protokol gereği sigortasını yaptığı Hantex Tekstil ve Konfeksiyon Sanayi ve Ticaret Limited şirketine ödediği tazminatı belirli durumlarda geri alabilmesini temin amacıyla düzenlendiği, dolayısıyla kağıdın yukarıda sözü edilen istisna hükmündeki sigorta mukavelenamesi mahiyetinde olmadığı anlaşıldığından, protokol başlıklı bu kağıdın ihtiva ettiği en yüksek miktar üzerinden 488 sayılı Kanuna ekli (1) sayılı tablonun I-I/a fıkrası gereğince binde 5 nispetinde damga vergisine ve 492 sayılı <a href=\"harclar-kanunu.html\" class=\"topiclink\">Harçlar Kanunu</a>na ekli (2) sayılı tarifenin I/I pozisyonu gereğince beher imza için binde 0.50 nispetinde harca tabi tutulması gerekir.&quot; denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bakanlık yazısında sözü geçen protokolün bir örneği ilişikte gönderilmiştir. Bilginizi ve benzer işlemlerde buna göre işlem yapılmasını rica ederim. Saygılarımla,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türkiye Noterler Birliği</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">BAŞKANI</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">M. Muhsin BILGE</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">(Beyoğlu 23. Noteri)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">PROTOKOL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dosya No: 978 &nbsp; &nbsp; &nbsp; &nbsp; &nbsp; Poliçe No: 1126No00972</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İsviçre Sigorta A.Ş. nezdinde yukarıda numarası belirtilen Nakliyat sigorta poliçesi nezdinde sigortası temin edilen 01.08.1990 tarihli Hamule Senedi Muhteviyata 355 koli halindeki 6.035 kg. pamuklu giysi emtiası Türkiye'den - Almanya’ya BT-EJ-991 / BT-EJ-992 Plaka sayılı TIR aracı ile taşınmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">06.03.1990 tarihinde TIR aracının içindeki emtia ile birlikte TIR parkından çalındığı iddia olunmuştur. Çalınma olayı ile ilgili Almanya'da ceza davası halen devam etmektedir. Dava neticesinde &quot;çalınma&quot; olayının gerçekleşmediği şeklinde bir karar verildiği takdirde protokol gereğince Hantex Tekstil ve Konfeksiyon San. ve Tic. Ltd. Şti.ne ödenen tazminat geri alınacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu aşamada İsviçre Sigorta A.Ş. ile mal sigortalısı Hantex Tekstil ve Konfeksiyon Sanayi ve Tic. Ltd. Şti. arasında karşılıklı ve sulhen varılan mutabakat neticesinde yukarıda numarası belirtilen dosya ile ilgili olarak kaybolduğu iddia olunan malın toplam poliçe bedeli 409.412.36 DM'ın taşıyıcı firmanın CMR sigortacısı SECURITAS şirketinden Hantex Tekstil ve Konfeksiyon San. ve Tic. Ltd. Şti.'nce alınması muhtemel 108.267.90 DM tutarındaki miktarın tenzili ile bakiye 301.144.46 DM muadili 504.681.977.-TI'sında taraflar mutabık kalmışlardır. Yani İsviçre Sigorta A,Ş.'nin işbu sigorta poliçesi ve olay dolayısıyla sorumluluğu 504.681.977.-TL'sıdı r.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayrıca bu protokolün düzenlenmesinden önce Hantex Tekstil ve Konfeksiyon San. ve Tic. Ltd. Şti, tarafından İsviçre Sigorta A.Ş.'ne keşide edilen İhtarname ile açılmış dava ve icra takiplerinden, protokolün düzenlenmesinden sonra keşide edilecek ihtarnameler ile açılacak dava ve icra takiplerinden dolayı fazlaya dair talep haklarını da kapsayacak şekilde Hantex Tekstil ve Konfeksiyon San. ve Tic. Ltd. Şti.'nin hiçbir hak ve alacağı kalmadığından İsviçre Sigorta A.Ş.'ni ibra eylemiş olacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İşbu protokol tarafların karşılıklı rıza ve muvafakatları ile tanzim olunarak imza edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İSVİÇRE SİGORTA A.Ş.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">HANTEX TEKSTİL VE KONFEKSİYON SAN. VE TİC. LTD.ŞTİ.</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1993-42-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:51.812427"
}