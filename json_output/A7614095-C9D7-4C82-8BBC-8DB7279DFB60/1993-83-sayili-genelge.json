{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1993-83-sayili-genelge.html",
    "title": "1993-83 sayılı genelge",
    "description": "ANKARA, 22.11.1993 Özü : Bankalarla serbest çalışan avukatlar arasında yapılacak sözleşmenin, hizmet sözleşmesi olarak düzenlenmesi ve ilgili bankaca sözleşmeye taraf...",
    "keywords": [
      "Bankalarla serbest çalışan avukatlar arasında yapılacak sözleşmenin",
      "hizmet sözleşmesi"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1993-83 sayılı genelge Email Gönder 1993-83 sayılı genelge << Fihrist-Ana sayfa >> 1993-83 sayılı genelge DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR ANKARA, 22.11.1993 Özü : Bankalarla serbest çalışan avukatlar arasında yapılacak sözleşmenin, hizmet sözleşmesi olarak düzenlenmesi ve ilgili bankaca sözleşmeye taraf avukatların 1475 sayılı İş Kanunu hükümlerine göre istihdam edileceğinin tevsik edilmesi şartıyla, yukarıda belirtilen kanunun 9 ncu maddesi hükmü gereğince damga vergisi ve harçtan istisna edilmesi gerekmektedir. GENELGE 83 Bir sorumuz üzerine Maliye Bakanlığından gönderilen 4.10.1993 tarih v 61747 sayılı yazıda: ........ yazınızla Bankalarla serbest çalışan avukatlar arasında düzenlene vekalet sözleşmelerinde değer gösterme mecburiyeti bulunup bulunmadığı varsa hangi değerin esas alınacağı sorulmuş ve bu yazınıza belli bir ücret miktarı gösterilmeyen vekalet sözleşmelerinin, avukatlık asgari ücret tarifesinde belirtilen ücretin bir yıllık tutarı üzerinden nisbi damga vergisine ve nisbi harca tak tutulması gerektiği bildirilmiştir. Ancak bu yazımıza itirazı kapsayan yazınızda belirtilen hususlar ve kon hakkındaki Adalet Bakanlığı görüşü de dikkate alınarak yapılan inceleme sonucunda tayin olunan görüş aşağıda belirtilmiştir. Bilindiği üzere, Harçlar Kanununun 43 ncü maddesinde hizmet akdinde si; reye göre verilecek ücretin toplamının, süre belli değil ise bir yıllık ücret tutarının tarifede yazılı nisbi harcın hesabında, harcın matrahını teşkil edeceği hükme bağlanmıştır. 488 sayılı Damga Vergisi Kanununun 10 ncu maddesinde , nisbi vergilemede kağıtların nev'i ve mahiyetlerine göre, bu kağıtlarda yazılı belli paranın esas alınacağı, belli para teriminin ise kağıtların ihtiva ettiği veya bunlarda yazılı rakamların hasıl edeceği parayı ifade edeceği açıklanmıştır. Yukarıda belirtilen kanun hükümleri ve (itiraz) yazınızdaki gerekçeler dikkate alınarak yeniden incelenen sözleşmede; I - Taraflarca aylık veya yıllık ücret ve süre ile birlikte miktarı belirli b kağıt meyanında düzenlenmesi halinde bu tutar üzerinden, 2 - Sözleşmenin belirli bir süre dahilinde üstlenilecek muhtelif davaların tamamı için öngörülen ücret miktarı baz alınarak düzenlenmesi halinde bu miktar üzerinden, 3 - Sözleşmenin kıymeti ve sayısı muayyen olan davalar üzerinden bel bir nispette ödenecek ücret tutarı esas alınarak düzenlenmesi halinde hesaplanabilen ücretler toplamı üzerinden, 4 - Sözleşmenin taraflarca yukarıda belirtilen değerlerin herhangi birisine yer verilmeksizin düzenlenmesi halinde, sözleşme konusu davalar için avukatlık asgari ücret tarifesine göre miktarı bilinen veya hesaplanabilir tutarı üzerinden, 5 - sözleşme konusu davaların nev'i , muhtevası ve anlaşmazlık konusu değerinin, sözleşmenin düzenlenmesi sırasında bilinmemesi, dolayısıyla da yukarıda belirtildiği şekilde ücret tutarının rakam olarak tespitine imkan bulunmaması halinde sözleşme konusu işler sebebiyle avukata ödenecek TAHMİNİ ücret tutarı üzerinden, nisbi damga vergisi ve harç tahsili gerekmektedir. Diğer taraftan 1475 sayılı İş Kanununun 9 ncu maddesinde , (Belirli süresi bir yıl veya daha uzun süreli hizmet akitlerinin yazılı olarak yapılması zorunludur. Bu akitler damga vergisi ve her çeşit resim ve harçtan muaftır. Akit noterlikçe onanmış ise noter ücretleri bu hükmün dışında tutulur.) hükmü yer almıştır. Bu hükme göre, bankalarla serbest çalışan avukatlar arasında yapılacak sözleşmenin, hizmet sözleşmesi olarak düzenlenmesi ve ilgili bankaca sözleşmeye taraf avukatların 1475 sayılı İş Kanunu hükümlerine göre istihdam edileceğinin tevsik edilmesi şartıyla, yukarıda belirtilen kanunun 9 ncu maddesi hükmü gereğince damga vergisi ve harçtan istisna edilmesi gerekmektedir.\" denilmektedir.Bilginizi ve buna göre işlem ifasını rica ederim. Saygılarımla, Türkiye Noterler Birliği BAŞKANI M. Muhsin BILGE (Beyoğlu 23. Noteri) Güncelleme: 25.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1993-83 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1993-83-sayili-genelge.html",
        "title": "",
        "target": "",
        "type": "internal"
      },
      {
        "text": "1993-83 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1993-83-sayili-genelge.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1993-83 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1993-83 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Bankalarla serbest çalışan avukatlar arasında yapılacak sözleşmenin, hizmet sözleşmesi\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"ANKARA, 22.11.1993 Özü : Bankalarla serbest çalışan avukatlar arasında yapılacak sözleşmenin, hizmet sözleşmesi olarak düzenlenmesi ve ilgili bankaca sözleşmeye taraf...\" />\n\n   <link rel=\"canonical\" content=\"noterlikrehberi.net/rehber/index.html?1993-83-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1993-83-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Bankalarla serbest çalışan avukatlar arasında yapılacak sözleşmenin, hizmet sözleşmesi\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1993-83 sayılı genelge\",\n\n   mailsubject: \"Tavsiye: Noterlik Rehberi - 1993-83 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 1993-83 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1993-83-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1993-83-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1993-83-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1993-83-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1993-83-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1993-83-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1993-83-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1993-83 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1993-83-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1993-83 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>ANKARA, 22.11.1993</p>\n\n<p>Özü : Bankalarla serbest çalışan avukatlar arasında yapılacak sözleşmenin, hizmet sözleşmesi olarak düzenlenmesi ve ilgili bankaca sözleşmeye taraf avukatların <span style=\"text-decoration: line-through;\">1475 sayılı İş Kanunu</span> hükümlerine göre istihdam edileceğinin tevsik edilmesi şartıyla, yukarıda belirtilen kanunun 9 ncu maddesi hükmü gereğince damga vergisi ve harçtan istisna edilmesi gerekmektedir.</p>\n\n<p>&nbsp;</p>\n\n<p><span style=\"font-weight: bold;\">GENELGE 83</span></p>\n\n<p><span style=\"font-weight: bold;\">&nbsp;</span></p>\n\n<p>Bir sorumuz üzerine Maliye Bakanlığından gönderilen 4.10.1993 tarih v 61747 sayılı yazıda:</p>\n\n<p>........ yazınızla Bankalarla serbest çalışan avukatlar arasında düzenlene vekalet sözleşmelerinde değer gösterme mecburiyeti bulunup bulunmadığı varsa hangi değerin esas alınacağı sorulmuş ve bu yazınıza belli bir ücret miktarı gösterilmeyen vekalet sözleşmelerinin, avukatlık asgari ücret tarifesinde belirtilen ücretin bir yıllık tutarı üzerinden nisbi damga vergisine ve nisbi harca tak tutulması gerektiği bildirilmiştir.</p>\n\n<p>Ancak bu yazımıza itirazı kapsayan yazınızda belirtilen hususlar ve kon hakkındaki Adalet Bakanlığı görüşü de dikkate alınarak yapılan inceleme sonucunda tayin olunan görüş aşağıda belirtilmiştir.</p>\n\n<p>Bilindiği üzere, Harçlar Kanununun 43 ncü maddesinde hizmet akdinde si; reye göre verilecek ücretin toplamının, süre belli değil ise bir yıllık ücret tutarının tarifede yazılı nisbi harcın hesabında, harcın matrahını teşkil edeceği hükme bağlanmıştır. 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>nun 10 ncu maddesinde , nisbi vergilemede kağıtların nev'i ve mahiyetlerine göre, bu kağıtlarda yazılı belli paranın esas alınacağı, belli para teriminin ise kağıtların ihtiva ettiği veya bunlarda yazılı rakamların hasıl edeceği parayı ifade edeceği açıklanmıştır.</p>\n\n<p>Yukarıda belirtilen kanun hükümleri ve (itiraz) yazınızdaki gerekçeler dikkate alınarak yeniden incelenen sözleşmede;</p>\n\n<p>I - Taraflarca aylık veya yıllık ücret ve süre ile birlikte miktarı belirli b kağıt meyanında düzenlenmesi halinde bu tutar üzerinden,</p>\n\n<p>2 - Sözleşmenin belirli bir süre dahilinde üstlenilecek muhtelif davaların tamamı için öngörülen ücret miktarı baz alınarak düzenlenmesi halinde bu miktar üzerinden,</p>\n\n<p>3 - Sözleşmenin kıymeti ve sayısı muayyen olan davalar üzerinden bel bir nispette ödenecek ücret tutarı esas alınarak düzenlenmesi halinde hesaplanabilen ücretler toplamı üzerinden,</p>\n\n<p>4 - Sözleşmenin taraflarca yukarıda belirtilen değerlerin herhangi birisine yer verilmeksizin düzenlenmesi halinde, sözleşme konusu davalar için avukatlık asgari ücret tarifesine göre miktarı bilinen veya hesaplanabilir tutarı üzerinden,</p>\n\n<p>5 - sözleşme konusu davaların nev'i , muhtevası ve anlaşmazlık konusu değerinin, sözleşmenin düzenlenmesi sırasında bilinmemesi, dolayısıyla da yukarıda belirtildiği şekilde ücret tutarının rakam olarak tespitine imkan bulunmaması halinde sözleşme konusu işler sebebiyle avukata ödenecek TAHMİNİ ücret tutarı üzerinden, nisbi damga vergisi ve harç tahsili gerekmektedir.</p>\n\n<p>Diğer taraftan <span style=\"text-decoration: line-through;\">1475 sayılı İş Kanunu</span>nun 9 ncu maddesinde , (Belirli süresi bir yıl veya daha uzun süreli hizmet akitlerinin yazılı olarak yapılması zorunludur. Bu akitler damga vergisi ve her çeşit resim ve harçtan muaftır. Akit noterlikçe onanmış ise noter ücretleri bu hükmün dışında tutulur.) hükmü yer almıştır.</p>\n\n<p>Bu hükme göre, bankalarla serbest çalışan avukatlar arasında yapılacak sözleşmenin, hizmet sözleşmesi olarak düzenlenmesi ve ilgili bankaca sözleşmeye taraf avukatların <span style=\"text-decoration: line-through;\">1475 sayılı İş Kanunu</span> hükümlerine göre istihdam edileceğinin tevsik edilmesi şartıyla, yukarıda belirtilen kanunun 9 ncu maddesi hükmü gereğince damga vergisi ve harçtan istisna edilmesi gerekmektedir.&quot; denilmektedir.Bilginizi ve buna göre işlem ifasını rica ederim. Saygılarımla,</p>\n\n<p>&nbsp;</p>\n\n<p>Türkiye Noterler Birliği</p>\n\n<p>BAŞKANI</p>\n\n<p>M. Muhsin BILGE</p>\n\n<p>(Beyoğlu 23. Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1993-83-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:53.212186"
}