{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1994-19-sayili-genelge.html",
    "title": "1994-19 sayılı genelge",
    "description": "ANKARA, 4.4.1994 Özü : TIR karneleri ile ilgili bazı taahhütnameler Hk.   GENELGE 19   Bir sorumuz üzerine Maliye Bakanlığından gönderilen 8.3.1994 tarih ve 16757 sayılı yazıd",
    "keywords": [
      "TIR karneleri ile ilgili bazı taahhütnameler Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1994-19 sayılı genelge Email Gönder 1994-19 sayılı genelge << Fihrist-Ana sayfa >> 1994-19 sayılı genelge TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE ANKARA, 4.4.1994 Özü : TIR karneleri ile ilgili bazı taahhütnameler Hk. GENELGE 19 Bir sorumuz üzerine Maliye Bakanlığından gönderilen 8.3.1994 tarih ve 16757 sayılı yazıda: \"Anılan maddede (Harçlar Kanununun 42 nci maddesi) menkul ve gayrimenkul malların alım, satım, taahhüt ve rehin işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu belirtilmiştir. Yazınız ekinde gönderilen taahhütname, menkul ve gayrimenkul mallar hakkında alım, satım, taahhüt ve rehinle ilgili bir kağıt niteliğinde bulunmadığından değer gösterilmesi zorunlu kağıtlar meyanında bulunmamaktadır. Ayrıca, söz konusu taahhütname 488 sayılı Damga Vergisi Kanununun 10 ncu maddesi hükmüne göre belli parayı da ihtiva etmemekte olup, tır karnesi sahiplerinin uyması gereken kuralları belirtmekle bir davranış biçimini düzenlemektedir. Bu nedenle, değer gösterilmesi gerekmeyen söz konusu taahhütnamenin maktu damga vergisine, noter işleminin de maktu harca tabi tutulması gerekir.\" denilmektedir.Mütalaaya konu taahhütname örneği ilişikte gönderilmiştir.Bilginizi ve benzer işlemlerde buna göre işlem yapılmasını rica ederim. Saygılarımla, Türkiye Noterler Birliği BAŞKANI M. Muhsin BILGE (Beyoğlu 23. Noteri) TIR KARNELERi HİMAYESiNDE ULUSLARARASI EŞYA TAŞIMASINA DAİR GÜMRÜK SÖZLEŞMESi' ALTINDA KARAYOLU TAŞIMACILIĞI YAPACAK FİRMALARIN BİRLİĞE VERECEKLERİ TAAHHÜTNAME 14 Kasım 1975'te kabul edilen TIR Karnesi Himayesinde Uluslararası Eşya Taşınmasına Dair Gümrük Sözleşmesi'nin getirdiği kuralları yerine getirirken; İşbu taahhütnameyi imzalayan TIR Karnesi sahibi: BAKLAN GIDA SANAYI VE DIŞ TICARET LTD.ŞTI. 1- TIR Sözleşmesinde belirtilen kurallara, özellikle TIR karnesi kapağında yazılı olanlara ve Kefil Kuruluş tarafından karnenin kullanılışına dair kendisine verilen talimatlara uyacağını ve yanında çalışanlara kesin talimatlar vereceğini, 2- TIR karnesinin boş yerlerini büyük dikkatle dolduracağını ve karne sayfalarında olduğu gibi sarı sayfa üzerinde de hiçbir silinti, kazıntı yapmayacağını, 3- Tütün ve tütün ürünlerinin taşımasında üzerinde özel \"TABAC\" yazısını taşıyan TIR karnelerini kullanacağının, 4- TIR Sistemi altında yapılacak nakliyelerde aracına gümrük tarafından mühürlenmiş ve sabit olmayan TIR plakasını takacağını, 5- Adına düzenlenmiş boş TIR karnesinin 3. şahıslarca kullanılmasına asla izin vermeyeceğini, 6- Temsilcilerinin, hizmetinde çalışan kişilerin ve taşımanın yapılması için hizmetinden yararlandığı diğer kişilerin görevlerini yerine getirirken yaptıkları davranış ve ihmallerden bunlar kendisininmiş gibi sorumlu olacağını, taahhüt eder. A- TIR KARNESİ SAHIBİNİN GÜMRÜK YETKİLİLERİ İLE İLİŞKİLERİ: TIR Karnesi sahibi: 1- Çıkış, yol boyu ve varış gümrüklerindeki yürürlükte olan bütün gümrük kurallarına uyacağına, 2- IRU/TIR Sistemi dahilinde yapılan taşımanın tam olarak yerine getirilmesi için gerekli olan imza ve mühürlerin derhal vurulmasını gümrük yetkililerinden talep edeceğini, 3- söz konusu mühür ve imzaları gümrük yetkililerinden temin edemez se bu durumu belirten bir belge isteyeceğini, 4- Araca yüklenmiş mallar hakkında karneye eklenen şeyler varsa bunları kontrol edeceğini, eğer gümrük yetkililerince TIR karne manifestosunda yazılı mallarla hareket gümrüğüne getirilen mallar arasında bir farklılık tespit, edilirse söz konusu gümrük yetkililerinden farklılığın ağırlık ve koli sayısı hacmini belirten bir belge temin edeceğini, 5- IRU/TIR karnesinin düzgünlüğünün temini için gümrük yetkililerine ve diğer kişilere gerekli belgeleri göstereceğini, manifestoda yazılı mal miktarı ile araçtan boşaltılan mal miktarı arasında farklılık olması halinde mallara konan rezervin kaldırılması ve taşımanın düzenliliğinin sağlanması amacıyla alınan önlemleri derhal Kefil Kuruluşuna bildireceğini, 6- Gümrük yetkililerinden içine girdiği şartlı durum hakkında TIR karnesi dip koçanlarına bir açıklama yazılmasını isteyeceğini, TIR karnesi kullanan olarak sadece kendi sorumluluk alacağını ve Gümrük borçları yönünden kendi menfaatlerini kendi başına koruyacağını, 7- 1975 TIR Sözleşmesi maddelerine göre TIR karnelerinin kullanımından doğan bütün hukuki konuları, özellikle Gümrük yetkililerinin talep edeceği ödemeleri doğrudan doğruya gümrük yetkilileri ile halledeceğini, taahhüt eder. B- KARNE SAHİBİNİN KEFİL KURULUŞ 1LE OLAN İLİŞKİLERİ: TIR Karnesi Sahibi: 1- Kefil Kuruluş istediği takdirde Kefil Kuruluş adına, miktarı TIR Sözleşmesi hükümleri ile ilgili sorumlulukları karşılayabilecek şekilde Kefil Kuruluş tarafından tespit edilen bir güvenceyi veya bir garantiyi vereceğini, 2- Kullanılmış ve tam olarak ibra edilmiş TIR karnelerinin yanı sıra süresi geçtiği için kullanılmamış olan TIR karnelerini de en kısa zamanda Kefil Kuruluşa iade edeceğini, 3- Aşağıdaki bilgileri içeren bir kayıt defteri tutacağını, - Firmasına verilmiş TIR karnelerinin numaraları, - Alınış tarihi - Geçerlilik süresi - Taşımanın yapıldığı aracın plaka no.su ve şoförün adı - TIR karnesinin firmaya dönüş tarihi ve düzgün boşaltılıp, boşaltılmadığı, - Kefil Kuruluşa iade tarihi 4- Aşağıdaki durumlarda Kefil Kuruluşu haberdar edeceğini, - Karnenin kayıp veya tahrip olması, çalınması halinde, (bildirim formu ile) - TIR Karnesinin şartlı boşaltılması halinde, - Kaza veya başka bir nedenden dolayı taşıma işleminin düzgün yapılmaması halinde, - Gümrük yetkilileriyle olan ilişkilerinde karşılaşabileceği bütün zorluklarda, 5- 1975 TIR Sözleşmesi uyarınca adına düzenlenmiş TIR Karnelerinden dolayı talep edilmiş olan ve Kefil Kuruluş veya Kefil Kuruluşu temsil eden kişilerce bütün miktarları itiraz etmeksizin kendilerine ödeyeceğini, taahhüt eder. KEFALETİN SONA ERMESİ: Karne sahibi, daha önce belirlenmiş şartların ortadan kalkması veya Gümrük kurallarına karşı gelinmesi veya TIR karnesinin kullanılmasını düzenleyen ve Kefil Kuruluşça konmuş kuralların bozulması halinde Kefi1 Kuruluşun, 2. kez ikaza gerek duymadan kendisini geçici veya sürekli olarak TIR karnesi kullanmaktan men etme hakkına sahip olduğunu kabul eder. Aynı önlem taşıyıcının yasal olarak iflası, tasfiyesi veya yasal olsun olmasın sorumlulukların artık karşılanamayacağı benzer herhangi bit durumda da uygulanır. GEÇERLİLİK SÜRESİ: En küçük şartları içeren işbu taahhütname, karne sahibinin Kefil Kuruluşun TIR karnesi kullanması için verdiği yetkiye sahip olduğu sürece geçelidir. YASAL YETKİ: Yargı yeri Kefil Kuruluş merkezidir. Yer : ANKARA Tarih :................................... İmza :................................... Güncelleme: 25.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1994-19 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1994-19-sayili-genelge.html",
        "title": "",
        "target": "",
        "type": "internal"
      },
      {
        "text": "1994-19 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1994-19-sayili-genelge.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1994-19 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1994-19 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"TIR karneleri ile ilgili bazı taahhütnameler Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"ANKARA, 4.4.1994 Özü : TIR karneleri ile ilgili bazı taahhütnameler Hk. &nbsp; GENELGE 19 &nbsp; Bir sorumuz üzerine Maliye Bakanlığından gönderilen 8.3.1994 tarih ve 16757 sayılı yazıd\" />\n\n   <link rel=\"canonical\" content=\"noterlikrehberi.net/rehber/index.html?1994-19-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1994-19-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"TIR karneleri ile ilgili bazı taahhütnameler Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1994-19 sayılı genelge\",\n\n   mailsubject: \"Tavsiye: Noterlik Rehberi - 1994-19 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - 1994-19 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1994-19-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1994-19-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1994-19-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1994-19-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1994-19-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1994-19-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1994-19-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1994-19 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1994-19-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1994-19 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ANKARA, 4.4.1994</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Özü : TIR karneleri ile ilgili bazı taahhütnameler Hk.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">GENELGE 19</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bir sorumuz üzerine Maliye Bakanlığından gönderilen 8.3.1994 tarih ve 16757 sayılı yazıda:</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&quot;Anılan maddede (<a href=\"harclar-kanunu.html\" class=\"topiclink\">Harçlar Kanunu</a>nun 42 nci maddesi) menkul ve gayrimenkul malların alım, satım, taahhüt ve rehin işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu belirtilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yazınız ekinde gönderilen taahhütname, menkul ve gayrimenkul mallar hakkında alım, satım, taahhüt ve rehinle ilgili bir kağıt niteliğinde bulunmadığından değer gösterilmesi zorunlu kağıtlar meyanında bulunmamaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayrıca, söz konusu taahhütname 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>nun 10 ncu maddesi hükmüne göre belli parayı da ihtiva etmemekte olup, tır karnesi sahiplerinin uyması gereken kuralları belirtmekle bir davranış biçimini düzenlemektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu nedenle, değer gösterilmesi gerekmeyen söz konusu taahhütnamenin maktu damga vergisine, noter işleminin de maktu harca tabi tutulması gerekir.&quot; denilmektedir.Mütalaaya konu taahhütname örneği ilişikte gönderilmiştir.Bilginizi ve benzer işlemlerde buna göre işlem yapılmasını rica ederim. Saygılarımla,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türkiye Noterler Birliği</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">BAŞKANI</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">M. Muhsin BILGE</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">(Beyoğlu 23. Noteri)</span></p>\n\n<hr style=\"height:0px; color:#000000; border-width:0; background-color:#000000;\" /><p><span style=\"font-family: 'Times New Roman',Times,Georgia,serif; font-weight: bold;\">TIR KARNELERi HİMAYESiNDE ULUSLARARASI EŞYA TAŞIMASINA DAİR GÜMRÜK SÖZLEŞMESi' ALTINDA KARAYOLU TAŞIMACILIĞI YAPACAK</span></p>\n\n<p><span style=\"font-family: 'Times New Roman',Times,Georgia,serif; font-weight: bold;\">FİRMALARIN BİRLİĞE VERECEKLERİ</span></p>\n\n<p><span style=\"font-family: 'Times New Roman',Times,Georgia,serif; font-weight: bold;\">TAAHHÜTNAME</span></p>\n\n<p><span style=\"font-family: 'Times New Roman',Times,Georgia,serif;\">14 Kasım 1975'te kabul edilen TIR Karnesi Himayesinde Uluslararası Eşya Taşınmasına Dair Gümrük Sözleşmesi'nin getirdiği kuralları yerine getirirken;</span></p>\n\n<p><span style=\"font-family: 'Times New Roman',Times,Georgia,serif;\">İşbu taahhütnameyi imzalayan TIR Karnesi sahibi:</span></p>\n\n<p><span style=\"font-family: 'Times New Roman',Times,Georgia,serif;\">BAKLAN GIDA SANAYI VE DIŞ TICARET LTD.ŞTI.</span></p>\n\n<p><span style=\"font-family: 'Times New Roman',Times,Georgia,serif;\">1- TIR Sözleşmesinde belirtilen kurallara, özellikle TIR karnesi kapağında yazılı olanlara ve Kefil Kuruluş tarafından karnenin kullanılışına dair kendisine verilen talimatlara uyacağını ve yanında çalışanlara kesin talimatlar vereceğini,</span></p>\n\n<p><span style=\"font-family: 'Times New Roman',Times,Georgia,serif;\">2- TIR karnesinin boş yerlerini büyük dikkatle dolduracağını ve karne sayfalarında olduğu gibi sarı sayfa üzerinde de hiçbir silinti, kazıntı yapmayacağını,</span></p>\n\n<p><span style=\"font-family: 'Times New Roman',Times,Georgia,serif;\">3- Tütün ve tütün ürünlerinin taşımasında üzerinde özel &quot;TABAC&quot; yazısını taşıyan TIR karnelerini kullanacağının,</span></p>\n\n<p><span style=\"font-family: 'Times New Roman',Times,Georgia,serif;\">4- TIR Sistemi altında yapılacak nakliyelerde aracına gümrük tarafından mühürlenmiş ve sabit olmayan TIR plakasını takacağını,</span></p>\n\n<p><span style=\"font-family: 'Times New Roman',Times,Georgia,serif;\">5- Adına düzenlenmiş boş TIR karnesinin 3. şahıslarca kullanılmasına asla izin vermeyeceğini,</span></p>\n\n<p><span style=\"font-family: 'Times New Roman',Times,Georgia,serif;\">6- Temsilcilerinin, hizmetinde çalışan kişilerin ve taşımanın yapılması için hizmetinden yararlandığı diğer kişilerin görevlerini yerine getirirken yaptıkları davranış ve ihmallerden bunlar kendisininmiş gibi sorumlu olacağını,</span></p>\n\n<p><span style=\"font-family: 'Times New Roman',Times,Georgia,serif;\">taahhüt eder.</span></p>\n\n<p><span style=\"font-family: 'Times New Roman',Times,Georgia,serif;\">A- TIR KARNESİ SAHIBİNİN GÜMRÜK YETKİLİLERİ İLE İLİŞKİLERİ: TIR Karnesi sahibi:</span></p>\n\n<p><span style=\"font-family: 'Times New Roman',Times,Georgia,serif;\">1- Çıkış, yol boyu ve varış gümrüklerindeki yürürlükte olan bütün gümrük kurallarına uyacağına,</span></p>\n\n<p><span style=\"font-family: 'Times New Roman',Times,Georgia,serif;\">2- IRU/TIR Sistemi dahilinde yapılan taşımanın tam olarak yerine getirilmesi için gerekli olan imza ve mühürlerin derhal vurulmasını gümrük yetkililerinden talep edeceğini,</span></p>\n\n<p><span style=\"font-family: 'Times New Roman',Times,Georgia,serif;\">3- söz konusu mühür ve imzaları gümrük yetkililerinden temin edemez se bu durumu belirten bir belge isteyeceğini,</span></p>\n\n<p><span style=\"font-family: 'Times New Roman',Times,Georgia,serif;\">4- Araca yüklenmiş mallar hakkında karneye eklenen şeyler varsa bunları kontrol edeceğini, eğer gümrük yetkililerince TIR karne manifestosunda yazılı mallarla hareket gümrüğüne getirilen mallar arasında bir farklılık tespit, edilirse söz konusu gümrük yetkililerinden farklılığın ağırlık ve koli sayısı hacmini belirten bir belge temin edeceğini,</span></p>\n\n<p><span style=\"font-family: 'Times New Roman',Times,Georgia,serif;\">5- IRU/TIR karnesinin düzgünlüğünün temini için gümrük yetkililerine ve diğer kişilere gerekli belgeleri göstereceğini, manifestoda yazılı mal miktarı ile araçtan boşaltılan mal miktarı arasında farklılık olması halinde mallara konan rezervin kaldırılması ve taşımanın düzenliliğinin sağlanması amacıyla alınan önlemleri derhal Kefil Kuruluşuna bildireceğini,</span></p>\n\n<p><span style=\"font-family: 'Times New Roman',Times,Georgia,serif;\">6- Gümrük yetkililerinden içine girdiği şartlı durum hakkında TIR karnesi dip koçanlarına bir açıklama yazılmasını isteyeceğini, TIR karnesi kullanan olarak sadece kendi sorumluluk alacağını ve Gümrük borçları yönünden kendi menfaatlerini kendi başına koruyacağını,</span></p>\n\n<p><span style=\"font-family: 'Times New Roman',Times,Georgia,serif;\">7- 1975 TIR Sözleşmesi maddelerine göre TIR karnelerinin kullanımından doğan bütün hukuki konuları, özellikle Gümrük yetkililerinin talep edeceği ödemeleri doğrudan doğruya gümrük yetkilileri ile halledeceğini, taahhüt eder.</span></p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p><span style=\"font-family: 'Times New Roman',Times,Georgia,serif;\">B- KARNE SAHİBİNİN KEFİL KURULUŞ 1LE OLAN İLİŞKİLERİ: TIR Karnesi Sahibi:</span></p>\n\n<p><span style=\"font-family: 'Times New Roman',Times,Georgia,serif;\">1- Kefil Kuruluş istediği takdirde Kefil Kuruluş adına, miktarı TIR Sözleşmesi hükümleri ile ilgili sorumlulukları karşılayabilecek şekilde Kefil Kuruluş tarafından tespit edilen bir güvenceyi veya bir garantiyi vereceğini,</span></p>\n\n<p><span style=\"font-family: 'Times New Roman',Times,Georgia,serif;\">2- Kullanılmış ve tam olarak ibra edilmiş TIR karnelerinin yanı sıra süresi geçtiği için kullanılmamış olan TIR karnelerini de en kısa zamanda Kefil Kuruluşa iade edeceğini,</span></p>\n\n<p><span style=\"font-family: 'Times New Roman',Times,Georgia,serif;\">3- Aşağıdaki bilgileri içeren bir kayıt defteri tutacağını, - Firmasına verilmiş TIR karnelerinin numaraları,</span></p>\n\n<p><span style=\"font-family: 'Times New Roman',Times,Georgia,serif;\">- Alınış tarihi</span></p>\n\n<p><span style=\"font-family: 'Times New Roman',Times,Georgia,serif;\">- Geçerlilik süresi</span></p>\n\n<p><span style=\"font-family: 'Times New Roman',Times,Georgia,serif;\">- Taşımanın yapıldığı aracın plaka no.su ve şoförün adı</span></p>\n\n<p><span style=\"font-family: 'Times New Roman',Times,Georgia,serif;\">- TIR karnesinin firmaya dönüş tarihi ve düzgün boşaltılıp, boşaltılmadığı, - Kefil Kuruluşa iade tarihi</span></p>\n\n<p><span style=\"font-family: 'Times New Roman',Times,Georgia,serif;\">4- Aşağıdaki durumlarda Kefil Kuruluşu haberdar edeceğini,</span></p>\n\n<p><span style=\"font-family: 'Times New Roman',Times,Georgia,serif;\">- Karnenin kayıp veya tahrip olması, çalınması halinde, (bildirim formu ile) - TIR Karnesinin şartlı boşaltılması halinde,</span></p>\n\n<p><span style=\"font-family: 'Times New Roman',Times,Georgia,serif;\">- Kaza veya başka bir nedenden dolayı taşıma işleminin düzgün yapılmaması halinde,</span></p>\n\n<p><span style=\"font-family: 'Times New Roman',Times,Georgia,serif;\">- Gümrük yetkilileriyle olan ilişkilerinde karşılaşabileceği bütün zorluklarda,</span></p>\n\n<p><span style=\"font-family: 'Times New Roman',Times,Georgia,serif;\">5- 1975 TIR Sözleşmesi uyarınca adına düzenlenmiş TIR Karnelerinden dolayı talep edilmiş olan ve Kefil Kuruluş veya Kefil Kuruluşu temsil eden kişilerce bütün miktarları itiraz etmeksizin kendilerine ödeyeceğini,</span></p>\n\n<p><span style=\"font-family: 'Times New Roman',Times,Georgia,serif;\">taahhüt eder.</span></p>\n\n<p><span style=\"font-family: 'Times New Roman',Times,Georgia,serif;\">KEFALETİN SONA ERMESİ:</span></p>\n\n<p><span style=\"font-family: 'Times New Roman',Times,Georgia,serif;\">Karne sahibi, daha önce belirlenmiş şartların ortadan kalkması veya Gümrük kurallarına karşı gelinmesi veya TIR karnesinin kullanılmasını düzenleyen ve Kefil Kuruluşça konmuş kuralların bozulması halinde Kefi1 Kuruluşun, 2. kez ikaza gerek duymadan kendisini geçici veya sürekli olarak TIR karnesi kullanmaktan men etme hakkına sahip olduğunu kabul eder.</span></p>\n\n<p><span style=\"font-family: 'Times New Roman',Times,Georgia,serif;\">Aynı önlem taşıyıcının yasal olarak iflası, tasfiyesi veya yasal olsun olmasın sorumlulukların artık karşılanamayacağı benzer herhangi bit durumda da uygulanır.</span></p>\n\n<p><span style=\"font-family: 'Times New Roman',Times,Georgia,serif;\">GEÇERLİLİK SÜRESİ:</span></p>\n\n<p><span style=\"font-family: 'Times New Roman',Times,Georgia,serif;\">En küçük şartları içeren işbu taahhütname, karne sahibinin Kefil Kuruluşun TIR karnesi kullanması için verdiği yetkiye sahip olduğu sürece geçelidir.</span></p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><span style=\"font-family: 'Times New Roman',Times,Georgia,serif;\">YASAL YETKİ:</span></p>\n\n<p><span style=\"font-family: 'Times New Roman',Times,Georgia,serif;\">Yargı yeri Kefil Kuruluş merkezidir.</span></p>\n\n<p><span style=\"font-family: 'Times New Roman',Times,Georgia,serif;\">Yer : ANKARA &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span></p>\n\n<p><span style=\"font-family: 'Times New Roman',Times,Georgia,serif;\">Tarih :...................................</span></p>\n\n<p><span style=\"font-family: 'Times New Roman',Times,Georgia,serif;\"> İmza :...................................</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1994-19-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:54.617024"
}