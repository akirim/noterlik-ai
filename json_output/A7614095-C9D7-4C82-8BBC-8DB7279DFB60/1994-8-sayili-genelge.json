{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1994-8-sayili-genelge.html",
    "title": "1994-8 sayılı genelge",
    "description": "ANKARA, 31.1.1994 Özü : Sendika şubelerinin kuruluşu Hk.   GENELGE 8   Adalet Bakanlığı Hukuk İşleri Genel Müdürlüğünden gönderilen 27.12.1993 tarih ve 51667 sayılı yazıda: S",
    "keywords": [
      "Sendika şubelerinin kuruluşu Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1994-8 sayılı genelge Email Gönder 1994-8 sayılı genelge << Fihrist-Ana sayfa >> 1994-8 sayılı genelge TUTANAKLAR    RESEN TUTANAKLAR    TAVSİYELER-ÖNERİLER    49 SAYILI GENELGE    19 SAYILI GENELGE    VEZNE ANKARA, 31.1.1994 Özü : Sendika şubelerinin kuruluşu Hk. GENELGE 8 Adalet Bakanlığı Hukuk İşleri Genel Müdürlüğünden gönderilen 27.12.1993 tarih ve 51667 sayılı yazıda: Sosyal İş Sendikası Genel Başkanlığının 26 Kasım 1993 tarih ve 965 sayılı yazısıyla sendika şubelerinin kurulmasında kurucuların vermesi gereken mal bildirimi beyannamesinin tevdil usulü hakkında iki farklı uygulamanın olduğu bazı noterlerin mal bildirimi beyannamesini onaylayıp ilgiliye verdiği bazılarınınsa ilgiliye vermeyip noterde sakladıkları buna karşılık mal bildirimini aldıklarına dair noterlik beyanı verdikleri, bu belgenin ise bütün belgelerin toplanıp verilmesi gereken vilayet makamınca kabul edilmediği belirtilerek Bakanlığımızca uygulamada birliğin sağlanması istenilmiş olmakla konu incelendi. 2821 sayılı Sendikalar Kanunu, Sendikaların şube kura bilmelerini kabul etmiş bulunmakla birlikte şube açma zorunluluğunu getirmemiştir. Kanunun 7 nci maddesinin 10 ncu bendi uyarınca, sendika şubelerinin nasıl kurulacağı görev ve yetkileri, genel kurullarının toplantı ve kararlarına ilişkin usul ve esasları, sendika genel kurulunda şubelerin nasıl temsil edileceği hususlarının sendika tüzüğünde düzenlenmesi gerekmektedir. 10 madde uyarınca sendika şubesinin genel kurulu, üyelerden oluşmakta, şube faaliyet sahasındaki sendikalı işçi sayısı 500 ü geçerse genel kurulun delege esasına göre yapılması gerekmektedir. 14 ncü madde uyarınca şube genel kurulu tarafından şube başkan ve yöneticilerinin seçim yoluyla tespit edilmesi gerekmektedir. 42 nci madde uyarınca da bu şekilde seçilen başkan ve yöneticilerin seçimlerinden sonra üç ay içinde kendilerinin eşlerinin ve velayetleri altındaki çocuklarının 6 ~ncı maddede belirtilen yönetmelik esaslarına göre doldurulacak mal varlığı bildirimini noterliğe vermek zorundadırlar. Noterler tarafından ilgiliye, bildirimin verildiğine dair bir belgenin verilmesi, ilgilinin bu belgeyi konfederasyon, sendika ve sendika şubesi denetçilerine ibraz etmesi gerekmektedir. Kanunun hükümlerini olaya uyguladığımız zaman, konunun yanlış değerlendirildiği anlaşılmaktadır. Şubeler sendikalar gibi kurucular tarafından kurulmamaktadırlar. Şubelerin nasıl kurulacağının her sendikanın tüzüğünde gösterilmesi gerekmekte; buna göre kurulacak şubelerin, genel kurul tarafından başkan ve yöneticilerinin seçimlerinin yapılması gerekmektedir. Seçilen başkan ve yöneticilerin ise Sendikalar Kanunun 42 nci maddesine uygun olarak mal bildirimini noterliğe vermesi, noterden alacağı bildirimin alındığı konusundaki belgeyi konfederasyon sendika ve sendika şubesi denetçilerine vermesi gerekmektedir. Bu belgelerin kanunen vilayete verilmesi de söz konusu değildir. Şubelerin kuruluşunun, sendika kuruluşu gibi olacağı düşünülerek yanlış değerlendirmeler ile yanlış sonuçlara gidilmektedir. Bu itibarla sendika şubelerinin kuruluşlarında, genel kurul tarafından seçilecek başkan ve yöneticilerin seçimlerden sonra üç ay içinde; noterliğe, kendilerinin, eşlerinin ve velayetleri altındaki çocuklarının mal bildirimi beyannamelerini vermeleri gerekmektedir. Noterliğin bildirimi aldığı konusunda bir belgeyi ilgiliye vermesi ve ilgilinin bu belgeyi konfederasyon sendika ve sendika şubesi denetçilerine ibraz etmesi gerekmektedir. Bakanlığımızca bu usulün hukukumuza uygun olacağı düşünüldüğünden uygulama birliğinin bu şekilde sağlanmasının teminini rica ederim.\" denilmektedir. 1512 sayılı Noterlik Kanunu ile Noterlik Kanunu Yönetmeliğinin ilgili hükümleri gereğince, noterliğe tevdi edilecek mal bildirimlerinin kapalı zarf içinde emanet işlemi usullerine göre noterlere verilmesi zorunlu olup, noterlerin, mal bildiriminin teslim alındığına ilişkin bir tutanak tutmaları gerekmektedir. Bu tutanaktan ilgiliye istenilen adette örnek verilmesi mümkün olup, bu tutanağın ibraz olunduğu makamın, mal bildiriminin münderecatı hakkında bilgi istemesi veya bildiriminin açıkça kendisine verilmesi yolunda bir talepte bulunmasına yasal imkan bulunmamaktadır.Bilginizi ve buna göre işlem ifasını rica ederim Saygılarımla, Türkiye Noterler Birliği BAŞKANI M. Muhsin BILGE (Beyoğlu 23. Noteri) Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1994-8 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1994-8-sayili-genelge.html",
        "title": "",
        "target": "",
        "type": "internal"
      },
      {
        "text": "1994-8 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1994-8-sayili-genelge.html",
        "title": "",
        "target": "_top",
        "type": "internal"
      },
      {
        "text": "TUTANAKLAR",
        "href": "tutanaklar.html",
        "title": "TUTANAKLAR",
        "target": "",
        "type": "internal"
      },
      {
        "text": "RESEN TUTANAKLAR",
        "href": "resen-tutanaklar.html",
        "title": "RESEN TUTANAKLAR",
        "target": "",
        "type": "internal"
      },
      {
        "text": "TAVSİYELER-ÖNERİLER",
        "href": "tavsiyeler-oneriler.html#__refheading___toc508657465",
        "title": "TAVSİYELER-ÖNERİLER",
        "target": "",
        "type": "internal"
      },
      {
        "text": "49 SAYILI GENELGE",
        "href": "dernek-islemleri-hak-birlestirilmis-49-sayili-genelge.html",
        "title": "DERNEK İŞLEMLERİ HAK. BİRLEŞTİRİLMİŞ 49 SAYILI GENELGE",
        "target": "",
        "type": "internal"
      },
      {
        "text": "19 SAYILI GENELGE",
        "href": "tespit-is-ve-islemleri-birlestirilmis-19-sayili-genelge.html",
        "title": "TESPİT İŞ VE İŞLEMLERİ HAK. BİRLEŞTİRİLMİŞ 19 SAYILI GENELGE",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "VEZNE-TAMAMLAMA-DIGER-TUTANAKLAR",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliği",
        "href": "noterlik-kanunu-yonetmeligi.html",
        "title": "",
        "target": "",
        "type": "internal"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1994-8 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1994-8 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Sendika şubelerinin kuruluşu Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"ANKARA, 31.1.1994 Özü : Sendika şubelerinin kuruluşu Hk. &nbsp; GENELGE 8 &nbsp; Adalet Bakanlığı Hukuk İşleri Genel Müdürlüğünden gönderilen 27.12.1993 tarih ve 51667 sayılı yazıda: S\" />\n\n   <link rel=\"canonical\" content=\"noterlikrehberi.net/rehber/index.html?1994-8-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1994-8-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Sendika şubelerinin kuruluşu Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1994-8 sayılı genelge\",\n\n   mailsubject: \"Tavsiye: Noterlik Rehberi - 1994-8 sayılı genelge &nbsp; &nbsp;TUTANAKLAR&nbsp; &nbsp;RESEN TUTANAKLAR&nbsp; &nbsp;TAVSİYELER-ÖNERİLER&nbsp; &nbsp;49 SAYILI GENELGE&nbsp; &nbsp;19 SAYILI GENELGE&nbsp; &nbsp;VEZNE\",\n\n   sharesubject: \"Noterlik Rehberi - 1994-8 sayılı genelge &nbsp; &nbsp;TUTANAKLAR&nbsp; &nbsp;RESEN TUTANAKLAR&nbsp; &nbsp;TAVSİYELER-ÖNERİLER&nbsp; &nbsp;49 SAYILI GENELGE&nbsp; &nbsp;19 SAYILI GENELGE&nbsp; &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1994-8-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1994-8-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1994-8-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1994-8-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1994-8-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1994-8-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1994-8-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1994-8 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1994-8-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1994-8 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"tutanaklar.html\" class=\"topiclink\" title=\"TUTANAKLAR\">TUTANAKLAR</a>  &nbsp; <a href=\"resen-tutanaklar.html\" class=\"topiclink\" title=\"RESEN TUTANAKLAR\">RESEN TUTANAKLAR</a>  &nbsp; <a href=\"tavsiyeler-oneriler.html#__refheading___toc508657465\" class=\"topiclink\" title=\"TAVSİYELER-ÖNERİLER\">TAVSİYELER-ÖNERİLER</a>  &nbsp; <a href=\"dernek-islemleri-hak-birlestirilmis-49-sayili-genelge.html\" class=\"topiclink\" title=\"DERNEK İŞLEMLERİ HAK. BİRLEŞTİRİLMİŞ 49 SAYILI GENELGE\">49 SAYILI GENELGE</a>  &nbsp; <a href=\"tespit-is-ve-islemleri-birlestirilmis-19-sayili-genelge.html\" class=\"topiclink\" title=\"TESPİT İŞ VE İŞLEMLERİ HAK. BİRLEŞTİRİLMİŞ 19 SAYILI GENELGE\">19 SAYILI GENELGE</a>  &nbsp; <a href=\"javascript:void(0);\" onclick=\"return hmshowPopup(event, popid_1454898101X, this);\" class=\"popuplink\" title=\"VEZNE-TAMAMLAMA-DIGER-TUTANAKLAR\">VEZNE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ANKARA, 31.1.1994</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Özü : Sendika şubelerinin kuruluşu Hk.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">GENELGE 8</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Adalet Bakanlığı Hukuk İşleri Genel Müdürlüğünden gönderilen 27.12.1993 tarih ve 51667 sayılı yazıda:</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sosyal İş Sendikası Genel Başkanlığının 26 Kasım 1993 tarih ve 965 sayılı yazısıyla sendika şubelerinin kurulmasında kurucuların vermesi gereken mal bildirimi beyannamesinin tevdil usulü hakkında iki farklı uygulamanın olduğu bazı noterlerin mal bildirimi beyannamesini onaylayıp ilgiliye verdiği bazılarınınsa ilgiliye vermeyip noterde sakladıkları buna karşılık mal bildirimini aldıklarına dair noterlik beyanı verdikleri, bu belgenin ise bütün belgelerin toplanıp verilmesi gereken vilayet makamınca kabul edilmediği belirtilerek Bakanlığımızca uygulamada birliğin sağlanması istenilmiş olmakla konu incelendi.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2821 sayılı Sendikalar Kanunu, Sendikaların şube kura bilmelerini kabul etmiş bulunmakla birlikte şube açma zorunluluğunu getirmemiştir. Kanunun 7 nci maddesinin 10 ncu bendi uyarınca, sendika şubelerinin nasıl kurulacağı görev ve yetkileri, genel kurullarının toplantı ve kararlarına ilişkin usul ve esasları, sendika genel kurulunda şubelerin nasıl temsil edileceği hususlarının sendika tüzüğünde düzenlenmesi gerekmektedir. 10 madde uyarınca sendika şubesinin genel kurulu, üyelerden oluşmakta, şube faaliyet sahasındaki sendikalı işçi sayısı 500 ü geçerse genel kurulun delege esasına göre yapılması gerekmektedir. 14 ncü madde uyarınca şube genel kurulu tarafından şube başkan ve yöneticilerinin seçim yoluyla tespit edilmesi gerekmektedir. 42 nci madde uyarınca da bu şekilde seçilen başkan ve yöneticilerin seçimlerinden sonra üç ay içinde kendilerinin eşlerinin ve velayetleri altındaki çocuklarının 6 ~ncı maddede belirtilen yönetmelik esaslarına göre doldurulacak mal varlığı bildirimini noterliğe vermek zorundadırlar. Noterler tarafından ilgiliye, bildirimin verildiğine dair bir belgenin verilmesi, ilgilinin bu belgeyi konfederasyon, sendika ve sendika şubesi denetçilerine ibraz etmesi gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kanunun hükümlerini olaya uyguladığımız zaman, konunun yanlış değerlendirildiği anlaşılmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Şubeler sendikalar gibi kurucular tarafından kurulmamaktadırlar. Şubelerin nasıl kurulacağının her sendikanın tüzüğünde gösterilmesi gerekmekte; buna göre kurulacak şubelerin, genel kurul tarafından başkan ve yöneticilerinin seçimlerinin yapılması gerekmektedir. Seçilen başkan ve yöneticilerin ise Sendikalar Kanunun 42 nci maddesine uygun olarak mal bildirimini noterliğe vermesi, noterden alacağı bildirimin alındığı konusundaki belgeyi konfederasyon sendika ve sendika şubesi denetçilerine vermesi gerekmektedir. Bu belgelerin kanunen vilayete verilmesi de söz konusu değildir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Şubelerin kuruluşunun, sendika kuruluşu gibi olacağı düşünülerek yanlış değerlendirmeler ile yanlış sonuçlara gidilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu itibarla sendika şubelerinin kuruluşlarında, genel kurul tarafından seçilecek başkan ve yöneticilerin seçimlerden sonra üç ay içinde; noterliğe, kendilerinin, eşlerinin ve velayetleri altındaki çocuklarının mal bildirimi beyannamelerini vermeleri gerekmektedir. Noterliğin bildirimi aldığı konusunda bir belgeyi ilgiliye vermesi ve ilgilinin bu belgeyi konfederasyon sendika ve sendika şubesi denetçilerine ibraz etmesi gerekmektedir. Bakanlığımızca bu usulün hukukumuza uygun olacağı düşünüldüğünden uygulama birliğinin bu şekilde sağlanmasının teminini rica ederim.&quot; denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1512 sayılı </span><a href=\"noterlik-kanunu.html\" class=\"topiclink\">Noterlik Kanunu</a><span class=\"f_Arial12\"> ile <a href=\"noterlik-kanunu-yonetmeligi.html\" class=\"topiclink\">Noterlik Kanunu Yönetmeliği</a>nin ilgili hükümleri gereğince, noterliğe tevdi edilecek mal bildirimlerinin kapalı zarf içinde emanet işlemi usullerine göre noterlere verilmesi zorunlu olup, noterlerin, mal bildiriminin teslim alındığına ilişkin bir tutanak tutmaları gerekmektedir. Bu tutanaktan ilgiliye istenilen adette örnek verilmesi mümkün olup, bu tutanağın ibraz olunduğu makamın, mal bildiriminin münderecatı hakkında bilgi istemesi veya bildiriminin açıkça kendisine verilmesi yolunda bir talepte bulunmasına yasal imkan bulunmamaktadır.Bilginizi ve buna göre işlem ifasını rica ederim Saygılarımla,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; Türkiye Noterler Birliği</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKANI</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp; &nbsp;M. Muhsin BILGE</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;(Beyoğlu 23. Noteri)</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1994-8-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:56.915855"
}