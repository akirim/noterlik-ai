{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1995-49-sayili-genelge.html",
    "title": "1995-49 sayılı genelge",
    "description": "ANKARA 19.07.1995 Özü : Kuruculara ilişkin Bilgi Formu ve Beyannameler Hk.   GENELGE 49   Örnekleri ekli \"Kurucular Beyannamesi\" başlıklı işlemle \"Yetkili Müessese Kurucuların",
    "keywords": [
      "Kuruculara ilişkin Bilgi Formu ve Beyannameler Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1995-49 sayılı genelge Email Gönder 1995-49 sayılı genelge << Fihrist-Ana sayfa >> 1995-49 sayılı genelge BEYANNAMELER    DÜZELTME BEYAN.    TESCİL TALEPNAMELERİ    DİĞER BEYAN.    MEVZUAT-BEYANNAME ANKARA 19.07.1995 Özü : Kuruculara ilişkin Bilgi Formu ve Beyannameler Hk. GENELGE 49 Örnekleri ekli \"Kurucular Beyannamesi\" başlıklı işlemle \"Yetkili Müessese Kurucularına İlişkin Bilgi Formu\" başlıklı işlemde, harç ve damga vergisinin hangi esaslar dairesinde tahakkuk ve tahsil olunması gerekeceği konusunda intikal eden tereddütler üzerine, Maliye Bakanlığından görüş istenilmiş idi. Anılan Bakanlık Gelirler Genel Müdürlüğünün 30.06.1995 günlü 35663 sayılı cevabi yazısında; \"Bilindiği üzere, 492 sayılı Harçlar Kanununun 42 nci maddesinde, \"Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları hakkında bu hüküm uygulanmaz.\" denilmektedir. Anılan maddede menkul ve gayrimenkul malların alım, satım, taahhüt ve rehin işlemlerini kapsayan her nevi mukavele senet ve kağıtlarda değer gösterilmesinin zorunlu olduğu belirtilmiştir. Yazınız eklerini oluşturan \"Yetkili müessese kurucularına ilişkin bilgi formu\" başlıklı kağıt ile \"Kurucular Beyannamesi\" başlıklı kağıt, yeni kurulacak müesseselere kurucu olarak iştirak edecek kişilerle ilgili bilgileri ihtiva etmektedir. Bu yönüyle de menkul veya gayrimenkul bir malın alımı, satımı veya rehnini ihtiva etmeyen dolayısıyla belli borç taahhüdüne konu olmayan sözü edilen kağıtların beyanname olarak kabulü gerektiğinden yukarıda bahsi geçen 42 nci madde hükmünün her iki kağıda da tatbikine imkan bulunmamaktadır. Diğer taraftan, 488 sayılı Damga Vergisi Kanununa ekli (1 ) sayılı tablonun IV-Makbuzlar ve diğer kağıtlar bölümünün 2/b fıkrasında, Kanun hükümlerine göre resmi dairelere verilen beyannamelerin maktu damga vergisine tabi tutulacağı hükme bağlanmıştır. İncelenmesinden görüleceği üzere, kişi ve kuruluşlar tarafından resmi dairelere verilen beyannamelerin damga vergisine tabi tutulacağı hükme bağlanmış, resmi daireler dışında kalan kişi ve kuruluşlara verilecek beyannameler ise damga vergisinin kapsamı dışında tutulmuştur. Buna göre, mezkur kağıtla ilgili noter işleminin 492 sayılı Kanuna bağlı (2) sayılı tarifenin IIl1 pozisyonu gereğince maktu harca tabi tutulması icabeder. Söz konusu beyannamelerin 488 sayılı Kanunun 8 nci maddesinde tarifi yapılan resmi bir daireye verilmek üzere düzenlenmesi halinde, 488 sayılı Kanuna ekli (1 ) sayılı tarifenin IV/2-b-4 pozisyonuna göre maktu damga vergisine tabi tutulması, resmi daireye verilmek üzere düzenlenmemesi halinde ise damga vergisine tabi tutulmaması gerekir.\" denilmektedir. Bilgilerinizi ve gereğinin buna göre ifasını rica ederim. Saygılarımla. BAŞKAN Hasip DİNÇER (Ankara 24. Noteri) EK :1 YETKİLİ MÜESSESE KURUCULARINA İLİŞKİN BİLGİ FORMU 1) Kurucunun Adı ve Soyadı : İkametgah Adresi : 2) Müracaat tarihine kadar yaptığı işler ve müddeti: Yaptığı işin işe Başlama işten Ayrılma Nevi Tarihi Tarihi Mağaza Müd. 199... Devam Ediyor Atasan A.Ş. Bşk. 199... Devam Ediyor 3) Son üç yıllık gelirleri ; (Kaynakları belirtmek suretiyle) 1992 yılı 100.000.000.- Şirkete koymayı taahhüt ettiğim sermaye 1993 yılı 125.000.000.- ticari kazanç gelirlerin ve tasarruflarının 1994 yılı 150.000.000.- nakte dönüştürülmesi ile karşılanacaktır. 4) Satın almayı taahhüt ettiği hisse: Miktarı Tutarı 200 400.000.000. 5) Diğer bilgiler: (*) Ticari uyuşmazlık yoktur. Tarih ve İmza Güncelleme: 19.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1995-49 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1995-49-sayili-genelge.html",
        "title": "",
        "target": "",
        "type": "internal"
      },
      {
        "text": "1995-49 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1995-49-sayili-genelge.html",
        "title": "",
        "target": "_top",
        "type": "internal"
      },
      {
        "text": "BEYANNAMELER",
        "href": "beyannameler-dizini.html",
        "title": "BEYANNAMELER-FIHRIST",
        "target": "",
        "type": "internal"
      },
      {
        "text": "DÜZELTME BEYAN.",
        "href": "duzeltme-beyannameleri-dizini.html",
        "title": "DUZELTME-BEYANNAMELERI-FIHRIST",
        "target": "",
        "type": "internal"
      },
      {
        "text": "TESCİL TALEPNAMELERİ",
        "href": "tescil-talepnameleri-dizini.html",
        "title": "TESCIL-TALEPNAMELERI-FIHRIST",
        "target": "",
        "type": "internal"
      },
      {
        "text": "DİĞER BEYAN.",
        "href": "beyannameler-diger-dizini.html",
        "title": "DIGER-BEYANNAMELER-FIHRIST",
        "target": "",
        "type": "internal"
      },
      {
        "text": "MEVZUAT-BEYANNAME",
        "href": "beyanname-mevzuat.html",
        "title": "BEYANNAME-MEVZUAT",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 19.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1995-49 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1995-49 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Kuruculara ilişkin Bilgi Formu ve Beyannameler Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"ANKARA 19.07.1995 Özü : Kuruculara ilişkin Bilgi Formu ve Beyannameler Hk. &nbsp; GENELGE 49 &nbsp; Örnekleri ekli &quot;Kurucular Beyannamesi&quot; başlıklı işlemle &quot;Yetkili Müessese Kurucuların\" />\n\n   <link rel=\"canonical\" content=\"noterlikrehberi.net/rehber/index.html?1995-49-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1995-49-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Kuruculara ilişkin Bilgi Formu ve Beyannameler Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1995-49 sayılı genelge\",\n\n   mailsubject: \"Tavsiye: Noterlik Rehberi - 1995-49 sayılı genelge &nbsp; &nbsp;BEYANNAMELER&nbsp; &nbsp;DÜZELTME BEYAN.&nbsp; &nbsp;TESCİL TALEPNAMELERİ&nbsp; &nbsp;DİĞER BEYAN.&nbsp; &nbsp;MEVZUAT-BEYANNAME\",\n\n   sharesubject: \"Noterlik Rehberi - 1995-49 sayılı genelge &nbsp; &nbsp;BEYANNAMELER&nbsp; &nbsp;DÜZELTME BEYAN.&nbsp; &nbsp;TESCİL TALEPNAMELERİ&nbsp; &nbsp;DİĞER BEYAN.&nbsp; &nbsp;MEVZUAT-BEYANNAME\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1995-49-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1995-49-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1995-49-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1995-49-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1995-49-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1995-49-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1995-49-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1995-49 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1995-49-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1995-49 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"beyannameler-dizini.html\" class=\"topiclink\" title=\"BEYANNAMELER-FIHRIST\">BEYANNAMELER</a>  &nbsp; <a href=\"duzeltme-beyannameleri-dizini.html\" class=\"topiclink\" title=\"DUZELTME-BEYANNAMELERI-FIHRIST\">DÜZELTME BEYAN.</a>  &nbsp; <a href=\"tescil-talepnameleri-dizini.html\" class=\"topiclink\" title=\"TESCIL-TALEPNAMELERI-FIHRIST\">TESCİL TALEPNAMELERİ</a>  &nbsp; <a href=\"beyannameler-diger-dizini.html\" class=\"topiclink\" title=\"DIGER-BEYANNAMELER-FIHRIST\">DİĞER BEYAN.</a>  &nbsp; <a href=\"beyanname-mevzuat.html\" class=\"topiclink\" title=\"BEYANNAME-MEVZUAT\">MEVZUAT-BEYANNAME</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>ANKARA 19.07.1995</p>\n\n<p>Özü : Kuruculara ilişkin Bilgi Formu ve Beyannameler Hk.</p>\n\n<p>&nbsp;</p>\n\n<p>GENELGE 49</p>\n\n<p>&nbsp;</p>\n\n<p>Örnekleri ekli &quot;Kurucular Beyannamesi&quot; başlıklı işlemle &quot;Yetkili Müessese Kurucularına İlişkin Bilgi Formu&quot; başlıklı işlemde, harç ve damga vergisinin hangi esaslar dairesinde tahakkuk ve tahsil olunması gerekeceği konusunda intikal eden tereddütler üzerine, Maliye Bakanlığından görüş istenilmiş idi.</p>\n\n<p>&nbsp;</p>\n\n<p>Anılan Bakanlık Gelirler Genel Müdürlüğünün 30.06.1995 günlü 35663 sayılı cevabi yazısında;</p>\n\n<p>&quot;Bilindiği üzere, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 42 nci maddesinde, &quot;Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</p>\n\n<p>Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları hakkında bu hüküm uygulanmaz.&quot; denilmektedir.</p>\n\n<p>&nbsp;</p>\n\n<p>Anılan maddede menkul ve gayrimenkul malların alım, satım, taahhüt ve rehin işlemlerini kapsayan her nevi mukavele senet ve kağıtlarda değer gösterilmesinin zorunlu olduğu belirtilmiştir.</p>\n\n<p>&nbsp;</p>\n\n<p>Yazınız eklerini oluşturan &quot;Yetkili müessese kurucularına ilişkin bilgi formu&quot; başlıklı kağıt ile &quot;Kurucular Beyannamesi&quot; başlıklı kağıt, yeni kurulacak müesseselere kurucu olarak iştirak edecek kişilerle ilgili bilgileri ihtiva etmektedir. Bu yönüyle de menkul veya gayrimenkul bir malın alımı, satımı veya rehnini ihtiva etmeyen dolayısıyla belli borç taahhüdüne konu olmayan sözü edilen kağıtların beyanname olarak kabulü gerektiğinden yukarıda bahsi geçen 42 nci madde hükmünün her iki kağıda da tatbikine imkan bulunmamaktadır.</p>\n\n<p>Diğer taraftan, 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>na ekli (1 ) sayılı tablonun IV-Makbuzlar ve diğer kağıtlar bölümünün 2/b fıkrasında, Kanun hükümlerine göre resmi dairelere verilen beyannamelerin maktu damga vergisine tabi tutulacağı hükme bağlanmıştır.</p>\n\n<p>&nbsp;</p>\n\n<p>İncelenmesinden görüleceği üzere, kişi ve kuruluşlar tarafından resmi dairelere verilen beyannamelerin damga vergisine tabi tutulacağı hükme bağlanmış, resmi daireler dışında kalan kişi ve kuruluşlara verilecek beyannameler ise damga vergisinin kapsamı dışında tutulmuştur.</p>\n\n<p>&nbsp;</p>\n\n<p>Buna göre, mezkur kağıtla ilgili noter işleminin 492 sayılı Kanuna bağlı (2) sayılı tarifenin IIl1 pozisyonu gereğince maktu harca tabi tutulması icabeder. Söz konusu beyannamelerin 488 sayılı Kanunun 8 nci maddesinde tarifi yapılan resmi bir daireye verilmek üzere düzenlenmesi halinde, 488 sayılı Kanuna ekli (1 ) sayılı tarifenin IV/2-b-4 pozisyonuna göre maktu damga vergisine tabi tutulması, resmi daireye verilmek üzere düzenlenmemesi halinde ise damga vergisine tabi tutulmaması gerekir.&quot; denilmektedir.</p>\n\n<p>Bilgilerinizi ve gereğinin buna göre ifasını rica ederim.</p>\n\n<p>Saygılarımla.</p>\n\n<p>&nbsp;</p>\n\n<p>BAŞKAN</p>\n\n<p>Hasip DİNÇER</p>\n\n<p>(Ankara 24. Noteri)</p>\n\n<p>&nbsp;</p>\n\n<hr style=\"height:1px; color:#000000; border-width:0; background-color:#000000;\" /><p>EK :1</p>\n\n<p>YETKİLİ MÜESSESE KURUCULARINA İLİŞKİN BİLGİ FORMU</p>\n\n<p>1) Kurucunun</p>\n\n<p>Adı ve Soyadı : İkametgah Adresi :</p>\n\n<p>2) Müracaat tarihine kadar yaptığı işler ve müddeti:</p>\n\n<p>Yaptığı işin işe Başlama işten Ayrılma Nevi Tarihi Tarihi Mağaza Müd. 199... Devam Ediyor Atasan A.Ş. Bşk. 199... Devam Ediyor</p>\n\n<p>3) Son üç yıllık gelirleri ; (Kaynakları belirtmek suretiyle)</p>\n\n<p>1992 yılı 100.000.000.- Şirkete koymayı taahhüt ettiğim sermaye 1993 yılı 125.000.000.- ticari kazanç gelirlerin ve tasarruflarının 1994 yılı 150.000.000.- nakte dönüştürülmesi ile karşılanacaktır.</p>\n\n<p>4) Satın almayı taahhüt ettiği hisse:</p>\n\n<p>Miktarı Tutarı 200 400.000.000.</p>\n\n<p>5) Diğer bilgiler: (*)</p>\n\n<p>Ticari uyuşmazlık yoktur.</p>\n\n<p>Tarih ve İmza</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1995-49-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:58.342840"
}