{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1996-14-sayili-genelge.html",
    "title": "1996-14 sayılı genelge",
    "description": "1996/58 sayılı genelge ile ile birlikte değerlendirilmelidir.",
    "keywords": [
      "Feragatname ve yoklama belgesi başlıklı bazı işlemler Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1996-14 sayılı genelge Email Gönder 1996-14 sayılı genelge << Fihrist-Ana sayfa >> 1996-14 sayılı genelge FERAGATNAMELER    MEVZUAT    MAKALE    45 SAYILI GENELGE 1996/58 sayılı genelge ile ile birlikte değerlendirilmelidir. Özü: Feragatname ve yoklama belgesi başlıklı bazı işlemler Hk. G E N E L G E ( 14 ) Maliye Bakanlığından Birliğimize gönderilen 29.02.1996 tarih ve 8211 sayılı yazıda: “İlgi yazılarınız ve eklerinin incelenmesinde, feragatname başlıklı işlemde, işlem ilgilisi şahıs halen oturduğu Büyükşehir Belediyesi Mesken ve Gecekondu İşleri Müdürlüğüne ait A.18 Blok 4 nolu dairenin kendisine satışının yapılması karşılığında kendisine ait bulunan Bakırköy, Osmaniye (Tozkoparan) gecekondu önleme bölgesindeki B.1 Blok 49 numaralı tapulu taşınmazındaki haklarından söz konusu Mesken ve Gecekondu İşleri Genel Müdürlüğü lehine feragat ettiğini beyan etmektedir. Sözü edilen işlem her ne kadar (feragatname) başlığını taşımakta ise de burada yapılmak istenilen işlem gerçek anlamda bir (trampa) sözleşmesidir. Çünkü trampa sözleşmesi, satım akti gibi iki tarafa borç yükleyen, ancak ekonomik değerlerin birbiri ile değiştirilmesinden ibaret olan sözleşmedir. Bu işlemde de taraflar taşınmazlarını karşılıklı olarak değiştirmek istemektedirler, Adalet Bakanlığının konuya ilişkin görüşlerinde yer alan açıklamalar çerçevesinde Medeni Kanunun 634 ncü maddesi uyarınca, tapuda kayıtlı taşınmazların mülkiyetini nakleden akitlerin resmi şekilde, yani tapu memuru önünde yapılması gerekmektedir. Ayrıca, Noterlik Kanununun 60. maddesi uyarınca noterler, sadece taşınmaz satış vaadi sözleşmesi düzenleyebildiklerinden trampa vaadi sözleşmesi düzenlemelerine hukuken imkan bulunmamaktadır. Yargıtayın konuya ilişkin yerleşik uygulaması ve görüşleri de bu şekildedir. Ayrıca, Noterlik Kanununun 53. maddesi uyarınca da noterlerin kanunların emredici hükümlerine aykırı işlem yapmamaları gerekmektedir. Bu itibarla, yazı ekinde alınıp incelenen feragatname başlıklı işlemde tarafların gerçekte yapmak istedikleri işlemin trampa sözleşmesi olması ve trampa sözleşmesinin de Medeni Kanununun 634 ncü maddesi hükmü uyarınca tapu memuru önünde resmi şekilde yapılmasının gerekmesi nedeniyle noterler tarafından yapılacak bu nevi işlemler hukuken hüküm ifade etmeyeceğinden söz konusu işlemin noterliklerde yapılmaması hukukumuza uygun olacaktır. Ancak, bu tür kağıtların noterliklerde düzenlenmesi halinde ise 492 sayılı Harçlar Kanununun 42 nci maddesi hükmü gereğince yazınız ekini teşkil eden feragatname başlıklı kağıt gayrimenkul bir malın bir başka gayrimenkul karşılığında devrini tazammun etmektedir Bu nedenle, değer gösterilmesi zorunlu kağıtlar meyanında bulunan söz konusu işlemde nisbi damga vergisi ve harca esas olmak üzere işlem ilgilisi şahsın halen kiracı olarak oturduğu Büyükşehir Belediyesi Mesken ve Gecekondu İşleri Müdürlüğüne ait dairenin, ya da kendisine ait bulunan Bakırköy, Osmaniye Tozkoparan gecekondu önleme bölgesindeki tapulu taşınmazının taahhüt tarihindeki rayiç bedelinin gösterilmesi gerekmektedir. Diğer taraftan 775 sayılı Gecekondu Kanununun 33 ncü maddesinde, (bu Kanun hükümlerine dayanılarak yapılan ivazlı ve ivazsız devir, temlik, kamulaştırma, alım, satım, kira, geri alma, geri verme, ifraz, tevhit, tescil, cins değişikliği, rehin tesis ve terkini, ıslah, değişiklik, onarım, inşa ve ikmal gibi her türlü işlemler, sözleşmeler, beyannameler ve benzerleri, tasarruf bonosundan ve her türlü vergi, resim ve harçtan muaftır.) denilmektedir. Buna göre, feragatname başlıklı kağıtların 775 sayılı Kanun kapsamında ve bu kanunun uygulaması sonucu düzenleniyor olması halinde bu kağıtların bahsi geçen kanunun 33 ncü maddesi gereğince damga vergisi ve harca tabi tutulmaması gerekmektedir. Yazınız ekinde yer alan yoklama belgesi başlıklı kağıt ise düzenleme şekli itibariyle kişisel bilgileri ihtiva etmekte olup, 42 nci maddede belirtilen manada herhangi bir değere konu teşkil etmemektedir. Bu durumda, taahhütname mahiyetinde olan yoklama belgesi başlıklı kağıdın maktu damga vergisine ve bu konudaki noter işlemlerinin ise maktu harca tabi tutulması gerekir.” denilmektedir. Yazı içinde sözü edilen feragatname ve yoklama belgesi isimli işlem örnekleri genelgeye eklenmiştir. Bilginizi ve buna göre işlem ifasını rica ederim. Saygılarımla, BAŞKAN Hasip DİNÇER (Ankara 24. Noteri) ÖRNEK  1 FERAGATNAME Bakırköy Osmaniye (Tozkoparan) gecekondu önleme bölgesinde Bayındırlık ve İskan Bakanlığı, T.Emlak Bankası ve ................şirketine inşa ettirilen B.1 Blokta meydana gelen çatlak ve hasarlar nedeniyle tahliye edilmesi sonucu, belediyenizce inşa ettirilen 800 sosyal konutlardaki A.18 Blok 4 nolu daireye yerleştirildim ve halen kiracı olarak oturmaktayım. söz konusu Bakırköy, Osmaniye Tozkoparan B 1 Blok 49 nolu dairenin borcunun tamamını ödeyerek tapusunu aldım. Halen oturmakta olduğum Mesken ve Gecekondu İşleri Müdürlüğüne ait konutlardan A.18 Blok 4 nolu dairenin tarafıma satışının yapılmasını istiyorum. Satış işlerinin yapılması için satış işlemine münhasıran yıkılmış bulunan yukarıda belirttiğim Bakırköy, Osmaniye Tozkoparan B 1 Blok 49 nolu taşınmazın tapuda kayıtlı olan ve olmayan, mülkiyeti ve mülkiyet dışındaki diğer bütün haklarımdan, tarafıma satışın gerçekleşmesi şartı ile Büyükşehir Belediye Başkanlığı Mesken ve Gecekondu İşleri Müdürlüğü adına feragat ettiğimi beyan ederim. Güncelleme: 09.10.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1996-14 sayılı genelge",
        "id": "",
        "class": [
          "p_Heading1"
        ]
      },
      {
        "level": 1,
        "text": "1996/58 sayılı genelge ile ile birlikte değerlendirilmelidir.",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1996-14-sayili-genelge.html",
        "title": "",
        "target": "",
        "type": "internal"
      },
      {
        "text": "1996-14 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1996-14-sayili-genelge.html",
        "title": "",
        "target": "_top",
        "type": "internal"
      },
      {
        "text": "FERAGATNAMELER",
        "href": "feragatnameler-dizini.html",
        "title": "FERAGATNAMELER-DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "feragatname-mevzuat.html",
        "title": "FERAGAT MEVZUATI",
        "target": "",
        "type": "internal"
      },
      {
        "text": "MAKALE",
        "href": "feragatname-hak-makaleler-dizini.html",
        "title": "FERAGATNAME HAKKINDA MAKALELER DİZİNİ",
        "target": "",
        "type": "internal"
      },
      {
        "text": "45 SAYILI GENELGE",
        "href": "muvafakat-ve-feragat-beyanlari-hak-birlestirilmis-45-sayili-genelge.html#feragatlemler",
        "title": "MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE",
        "target": "",
        "type": "internal"
      },
      {
        "text": "1996/58 sayılı genelge ile",
        "href": "1996-58-sayili-genelge.html",
        "title": "",
        "target": "",
        "type": "internal"
      },
      {
        "text": "Noterlik Kanununun 60. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanununun 53. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Gecekondu Kanunu",
        "href": "gecekondu-kanunu.html#33",
        "title": "",
        "target": "",
        "type": "internal"
      },
      {
        "text": "Güncelleme: 09.10.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1996-14 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1996-14 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Feragatname ve yoklama belgesi başlıklı bazı işlemler Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"1996/58 sayılı genelge ile ile birlikte değerlendirilmelidir.\" />\n\n   <link rel=\"canonical\" content=\"noterlikrehberi.net/rehber/index.html?1996-14-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1996-14-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Feragatname ve yoklama belgesi başlıklı bazı işlemler Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1996-14 sayılı genelge\",\n\n   mailsubject: \"Tavsiye: Noterlik Rehberi - 1996-14 sayılı genelge &nbsp; &nbsp;FERAGATNAMELER&nbsp; &nbsp;MEVZUAT&nbsp; &nbsp;MAKALE&nbsp; &nbsp;45 SAYILI GENELGE\",\n\n   sharesubject: \"Noterlik Rehberi - 1996-14 sayılı genelge &nbsp; &nbsp;FERAGATNAMELER&nbsp; &nbsp;MEVZUAT&nbsp; &nbsp;MAKALE&nbsp; &nbsp;45 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1996-14-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1996-14-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1996-14-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1996-14-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1996-14-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1996-14-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1996-14-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1996-14 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1996-14-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1996-14 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"feragatnameler-dizini.html\" class=\"topiclink\" title=\"FERAGATNAMELER-DİZİNİ\">FERAGATNAMELER</a>  &nbsp; <a href=\"feragatname-mevzuat.html\" class=\"topiclink\" title=\"FERAGAT MEVZUATI\">MEVZUAT</a>  &nbsp; <a href=\"feragatname-hak-makaleler-dizini.html\" class=\"topiclink\" title=\"FERAGATNAME HAKKINDA MAKALELER DİZİNİ\">MAKALE</a>  &nbsp; <a href=\"muvafakat-ve-feragat-beyanlari-hak-birlestirilmis-45-sayili-genelge.html#feragatlemler\" class=\"topiclink\" title=\"MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE\">45 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\"><a href=\"1996-58-sayili-genelge.html\" class=\"topiclink\">1996/58 sayılı genelge ile</a> ile birlikte değerlendirilmelidir.</h1>\n\n<hr style=\"height:1px; color:#000000; border-width:0; background-color:#000000;\" /><p class=\"p_Normal\"> Özü: Feragatname ve yoklama belgesi başlıklı bazı işlemler Hk.</p>\n\n<p class=\"p_Normal\">&nbsp;</p>\n\n<p>G E N E L G E ( 14 )</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Maliye Bakanlığından Birliğimize gönderilen 29.02.1996 tarih ve 8211 sayılı yazıda:</p>\n\n<p> &nbsp; &nbsp; &nbsp; &nbsp; &nbsp; &nbsp;“İlgi yazılarınız ve eklerinin incelenmesinde, feragatname başlıklı işlemde, işlem ilgilisi şahıs halen oturduğu Büyükşehir Belediyesi Mesken ve Gecekondu İşleri Müdürlüğüne ait A.18 Blok 4 nolu dairenin kendisine satışının yapılması karşılığında kendisine ait bulunan Bakırköy, Osmaniye (Tozkoparan) gecekondu önleme bölgesindeki B.1 Blok 49 numaralı tapulu taşınmazındaki haklarından söz konusu Mesken ve Gecekondu İşleri Genel Müdürlüğü lehine feragat ettiğini beyan etmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Sözü edilen işlem her ne kadar (feragatname) başlığını taşımakta ise de burada yapılmak istenilen işlem gerçek anlamda bir (trampa) sözleşmesidir. Çünkü trampa sözleşmesi, satım akti gibi iki tarafa borç yükleyen, ancak ekonomik değerlerin birbiri ile değiştirilmesinden ibaret olan sözleşmedir. Bu işlemde de taraflar taşınmazlarını karşılıklı olarak değiştirmek istemektedirler,</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Adalet Bakanlığının konuya ilişkin görüşlerinde yer alan açıklamalar çerçevesinde Medeni Kanunun 634 ncü maddesi uyarınca, tapuda kayıtlı taşınmazların mülkiyetini nakleden akitlerin resmi şekilde, yani tapu memuru önünde yapılması gerekmektedir. Ayrıca, <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299588, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 60. maddesi</a></span> uyarınca noterler, sadece taşınmaz satış vaadi sözleşmesi düzenleyebildiklerinden trampa vaadi sözleşmesi düzenlemelerine hukuken imkan bulunmamaktadır. Yargıtayın konuya ilişkin yerleşik uygulaması ve görüşleri de bu şekildedir. Ayrıca, <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299538, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 53. maddesi</a> </span>uyarınca da noterlerin kanunların emredici hükümlerine aykırı işlem yapmamaları gerekmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Bu itibarla, yazı ekinde alınıp incelenen feragatname başlıklı işlemde tarafların gerçekte yapmak istedikleri işlemin trampa sözleşmesi olması ve trampa sözleşmesinin de Medeni Kanununun 634 ncü maddesi hükmü uyarınca tapu memuru önünde resmi şekilde yapılmasının gerekmesi nedeniyle noterler tarafından yapılacak bu nevi işlemler hukuken hüküm ifade etmeyeceğinden söz konusu işlemin noterliklerde yapılmaması hukukumuza uygun olacaktır.</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </p>\n\n<p> &nbsp; &nbsp; &nbsp; &nbsp; &nbsp; &nbsp;Ancak, bu tür kağıtların noterliklerde düzenlenmesi halinde ise 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 42 nci maddesi hükmü gereğince yazınız ekini teşkil eden feragatname başlıklı kağıt gayrimenkul bir malın bir başka gayrimenkul karşılığında devrini tazammun etmektedir</p>\n\n<p> &nbsp; &nbsp; &nbsp; &nbsp; &nbsp; &nbsp;Bu nedenle, değer gösterilmesi zorunlu kağıtlar meyanında bulunan söz konusu işlemde nisbi damga vergisi ve harca esas olmak üzere işlem ilgilisi şahsın halen kiracı olarak oturduğu Büyükşehir Belediyesi Mesken ve Gecekondu İşleri Müdürlüğüne ait dairenin, ya da kendisine ait bulunan Bakırköy, Osmaniye Tozkoparan gecekondu önleme bölgesindeki tapulu taşınmazının taahhüt tarihindeki rayiç bedelinin gösterilmesi gerekmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Diğer taraftan 775 sayılı <a href=\"gecekondu-kanunu.html#33\" class=\"topiclink\">Gecekondu Kanunu</a>nun 33 ncü maddesinde, (bu Kanun hükümlerine dayanılarak yapılan ivazlı ve ivazsız devir, temlik, kamulaştırma, alım, satım, kira, geri alma, geri verme, ifraz, tevhit, tescil, cins değişikliği, rehin tesis ve terkini, ıslah, değişiklik, onarım, inşa ve ikmal gibi her türlü işlemler, sözleşmeler, beyannameler ve benzerleri, tasarruf bonosundan ve her türlü vergi, resim ve harçtan muaftır.) denilmektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;Buna göre, feragatname başlıklı kağıtların 775 sayılı Kanun kapsamında ve bu kanunun uygulaması sonucu düzenleniyor olması halinde bu kağıtların bahsi geçen kanunun 33 ncü maddesi gereğince damga vergisi ve harca tabi tutulmaması gerekmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Yazınız ekinde yer alan yoklama belgesi başlıklı kağıt ise düzenleme şekli itibariyle kişisel bilgileri ihtiva etmekte olup, 42 nci maddede belirtilen manada herhangi bir değere konu teşkil etmemektedir. Bu durumda, taahhütname mahiyetinde olan yoklama belgesi başlıklı kağıdın maktu damga vergisine ve bu konudaki noter işlemlerinin ise maktu harca tabi tutulması gerekir.” denilmektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;Yazı içinde sözü edilen feragatname ve yoklama belgesi isimli işlem örnekleri genelgeye eklenmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Bilginizi ve buna göre işlem ifasını rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla,</p>\n\n<p>&nbsp;</p>\n\n<p>BAŞKAN</p>\n\n<p>Hasip DİNÇER</p>\n\n<p>(Ankara 24. Noteri)</p>\n\n<hr style=\"height:0px; color:#000000; border-width:0; background-color:#000000;\" /><hr style=\"height:1px; color:#000000; border-width:0; background-color:#000000;\" /><p>ÖRNEK &nbsp;1</p>\n\n<p>FERAGATNAME</p>\n\n<p> &nbsp; &nbsp; &nbsp; &nbsp; &nbsp; &nbsp;Bakırköy Osmaniye (Tozkoparan) gecekondu önleme bölgesinde Bayındırlık ve İskan Bakanlığı, T.Emlak Bankası ve ................şirketine inşa ettirilen B.1 Blokta meydana gelen çatlak ve hasarlar nedeniyle tahliye edilmesi sonucu, belediyenizce inşa ettirilen 800 sosyal konutlardaki A.18 Blok 4 nolu daireye yerleştirildim ve halen kiracı olarak oturmaktayım.</p>\n\n<p> &nbsp; &nbsp; &nbsp; &nbsp; &nbsp; &nbsp;söz konusu Bakırköy, Osmaniye Tozkoparan B 1 Blok 49 nolu dairenin borcunun tamamını ödeyerek tapusunu aldım.</p>\n\n<p> &nbsp; &nbsp; &nbsp; &nbsp; &nbsp; &nbsp;Halen oturmakta olduğum Mesken ve Gecekondu İşleri Müdürlüğüne ait konutlardan A.18 Blok 4 nolu dairenin tarafıma satışının yapılmasını istiyorum.</p>\n\n<p> &nbsp; &nbsp; &nbsp; &nbsp; &nbsp; &nbsp;Satış işlerinin yapılması için satış işlemine münhasıran yıkılmış bulunan yukarıda belirttiğim Bakırköy, Osmaniye Tozkoparan B 1 Blok 49 nolu taşınmazın tapuda kayıtlı olan ve olmayan, mülkiyeti ve mülkiyet dışındaki diğer bütün haklarımdan, tarafıma satışın gerçekleşmesi şartı ile Büyükşehir Belediye Başkanlığı Mesken ve Gecekondu İşleri Müdürlüğü adına feragat ettiğimi beyan ederim.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1996-14-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 09.10.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:14:59.842599"
}