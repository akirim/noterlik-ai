{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1996-24-sayili-genelge.html",
    "title": "1996-24 sayılı genelge",
    "description": "Ankara, 15:02.1996 Özü : Konutla birlikte işyeri inşaatına yönelik cezai şart da içeren sözleşme hk.   GENELGE (24)   Bir Noterliğimizde, taşınmaz sahibi ile kooperatif arasın",
    "keywords": [
      "Konutla birlikte işyeri inşaatına yönelik cezai şart da içeren sözleşme hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1996-24 sayılı genelge Email Gönder 1996-24 sayılı genelge << Fihrist-Ana sayfa >> 1996-24 sayılı genelge DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR Ankara, 15:02.1996 Özü : Konutla birlikte işyeri inşaatına yönelik cezai şart da içeren sözleşme hk. GENELGE (24) Bir Noterliğimizde, taşınmaz sahibi ile kooperatif arasında yapılan inşaat sözleşmesinde; İnşaat yapılacak gayrimenkullerin arsa değerinin 2.000.000.000.-TL. olup dükkana isabet eden kısmın değerinin 20:000.000.-TL. olduğu, Öncelikle 2.000.000.000.-TL.bedelle mülkiyetin kooperatife intikal ettirileceği, arsa sahiplerinin inşaat sebebiyle doğacak kanuni haklarını garanti altına almak maksadı ile arsa sahibi lehine 2.000.000.000.-TL.ipotek konulacağı, Arsa sahibine 15 daire, 1 dükkan verileceği, Bu sözleşmeden cayan tarafın karşı tarafa 2.000.000.000.-TL.cezai şart,ödeyeceği, yolunda hükümlere yer verilmiştir. Bu işlemde harç ve damga vergisinin ne şekilde alınması gerekeceği konusunda çıkan görüş farklılıkları nedeniyle, örneği gönderilerek, Maliye Bakanlığından görüş istenmişti. Gelirler Genel Müdürlüğünün 12.04.1995 günlü 19346 sayılı yazısında: \" Bilindiği üzere, 492 sayılı Harçlar Kanununun 42 nci maddesinde, menkul ve gayrimenkul mallar hakkında alim, satım, taahhüt ve rehinle ilgili her nevi mukavele, senet ve kağıtlarda değer gösterilmesinin mecburi olduğu hükme bağlanmıştır. Diğer taraftan, 492 sayılı Harçlar Kanununun 38 nci maddesinin 2 nci fıkrasındaki \"Pey akçesi, zamanı rücu, ücret tevkifi, cezai şart gibi bir akdin müeyyidesi kabilinden olan taahhütlerden, başlı başına bir akde konu olmadıkça harç alınmaz.\" Hükmü gereğince, inşaat sözleşmesinin müeyyidesini teşkil eden -cezai şart taahhüdünün aynı akit muhtevasında düzenlenmiş olmasından dolayı, bu taahhüdün ihtiva ettiği para miktarının harç uygulamasında dikkate alınmaması icabeder. . Bu nedenle, sözleşmenin 492 sayılı kanuna bağlı (2) sayılı tarifenin I/1 pozisyonuna göre, 2982 sayılı Kanunun 3 ncü maddesi hükmü 'de dikkate alınarak arsa üzerine yapılması taahhüt edilen inşaatın taahhüt tarihindeki rayiç inşaat bedelinden, konutlara isabet eden kısım çıkarıldıktan sonra kalan miktar üzerinden nisbi harca tabi tutulması gerekir. Öte yandan, 488 sayılı Damga Vergisi Kanununun 6 ncı maddesinin 2 nci fıkrasında \" bir kağıtta toplanan akit ve işlemler birbirine bağlı ve bir asıldan doğma oldukları takdirde Damga Vergisi, en yüksek vergi alınmasını gerektiren akit veya işlem üzerinden alınır.\" hükmü yer almaktadır. Aynı Kanuna ekli (1) sayılı tablonun I-Akitlerle ilgili kağıtlar bölümünün 1/a fıkrasında da, belli parayı ihtiva eden mukavelename, taahhütname ve temliknamelerin binde 6 nispetinde damga vergisine tabi olacağı belirtilmektedir. Yukarıda yapılan açıklamalar gereğince yazınızda söz konusu edilen sözleşmenin, 488 sayılı Kanununun 6/2 nci fıkrası uyarınca en yüksek vergi alınmasını gerektiren rayiç inşaat bedeli veya taahhüt miktarı olan 2.000.000.000.-TL.den hangisi yüksekse bu bedelden konutlara isabet eden kısım çıkarıldıktan sonra kalan miktar üzerinden binde 6 nispetinde damga vergisine tabi tutulması gerekmektedir.\"denilmiştir. Konu, Yönetim Kurulunda görüşülmüş ve Maliye Bakanlığına yeni bir yazı gönderilerek: \" (1) Yazılarındaki \"rayiç inşaat bedeli\" ibaresinden ne kastedildiği ve bu bedelin nasıl hesaplanacağı konusuna açıklık getirilmesi, (2) Yazılarında rayiç inşaat bedeli veya taahhüt miktarı olan 2.000.000.000.-TL.dan hangisi yüksekse, bu bedelden konutlara isabet eden kısım çıkarıldıktan sonra kalan miktar üzerinden binde 6 damga vergisi alınacağına işaret edilmekte ise de, 2.000.000.000.-TL. için cezai şart dahi yer aldığına göre yukarıdaki miktarın bu değerin altına düşmesi halinde damga vergisinin yüksek olan cezai şart miktarı üzerinden hesaplanması gerekeceğinin düşünüldüğünden bu hususa açıklık getirilmesi\" istenmiştir. Gelirler Genel Müdürlüğünün 29.03.1996 günlü 13003 sayılı yazısında \"Bilindiği üzere, 213 sayılı Vergi Usul Kanununun değerlemeye ilişkin mükerrer 266, maddesinde, \"Rayiç bedel, bir iktisadi kıymetin değerleme günündeki normal alım satım değeridir.\" hükmü bulunmaktadır. Buna göre, ilgi (c)de kayıtlı yazınızda sözü edilen rayiç inşaat bedeli ifadesinden inşa binanın sözleşmenin düzenlediği tarihteki normal alım satım değerinin anlaşılması gerekir. Öte yandan, ilgi (b)de kayıtlı yazımızda ilgi (a)da kayıtlı yazınızda sözü edilen cezai şartın 150 m2'nin altında konut inşaatına ve işyeri inşaatına ilişkin sözleşmenin müeyyidesini teşkil eden bir taahhüt olduğu belirtilmiştir. Buna göre, söz konusu sözleşmenin 488 sayılı Kanununun 6/2.fıkrası uyarınca en yüksek vergi alınmasını gerektiren rayiç inşaat bedeli ya da cezai şart taahhüdünün işyeri inşaatına isabet eden bedeli üzerinden damga vergisinin alınması gerekecektir.\" denilmektedir.Bilginizi ve buna göre işlem ifasını rica ederim.Saygılarımla, BAŞKAN Hasip DİNÇER (Ankara 24. Noteri) Güncelleme: 25.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1996-24 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1996-24-sayili-genelge.html",
        "title": "",
        "target": "",
        "type": "internal"
      },
      {
        "text": "1996-24 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1996-24-sayili-genelge.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1996-24 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1996-24 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Konutla birlikte işyeri inşaatına yönelik cezai şart da içeren sözleşme hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 15:02.1996 Özü : Konutla birlikte işyeri inşaatına yönelik cezai şart da içeren sözleşme hk. &nbsp; GENELGE (24) &nbsp; Bir Noterliğimizde, taşınmaz sahibi ile kooperatif arasın\" />\n\n   <link rel=\"canonical\" content=\"noterlikrehberi.net/rehber/index.html?1996-24-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1996-24-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Konutla birlikte işyeri inşaatına yönelik cezai şart da içeren sözleşme hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1996-24 sayılı genelge\",\n\n   mailsubject: \"Tavsiye: Noterlik Rehberi - 1996-24 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 1996-24 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1996-24-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1996-24-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1996-24-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1996-24-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1996-24-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1996-24-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1996-24-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1996-24 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1996-24-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1996-24 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 15:02.1996</p>\n\n<p>Özü : Konutla birlikte işyeri inşaatına yönelik cezai şart da içeren sözleşme hk.</p>\n\n<p>&nbsp;</p>\n\n<p>GENELGE (24)</p>\n\n<p>&nbsp;</p>\n\n<p>Bir Noterliğimizde, taşınmaz sahibi ile kooperatif arasında yapılan inşaat sözleşmesinde;</p>\n\n<p>İnşaat yapılacak gayrimenkullerin arsa değerinin 2.000.000.000.-TL. olup dükkana isabet eden kısmın değerinin 20:000.000.-TL. olduğu,</p>\n\n<p>Öncelikle 2.000.000.000.-TL.bedelle mülkiyetin kooperatife intikal ettirileceği, arsa sahiplerinin inşaat sebebiyle doğacak kanuni haklarını garanti altına almak maksadı ile arsa sahibi lehine 2.000.000.000.-TL.ipotek konulacağı,</p>\n\n<p>Arsa sahibine 15 daire, 1 dükkan verileceği,</p>\n\n<p>Bu sözleşmeden cayan tarafın karşı tarafa 2.000.000.000.-TL.cezai şart,ödeyeceği, yolunda hükümlere yer verilmiştir.</p>\n\n<p>&nbsp;</p>\n\n<p>Bu işlemde harç ve damga vergisinin ne şekilde alınması gerekeceği konusunda çıkan görüş farklılıkları nedeniyle, örneği gönderilerek, Maliye Bakanlığından görüş istenmişti.</p>\n\n<p>Gelirler Genel Müdürlüğünün 12.04.1995 günlü 19346 sayılı yazısında:</p>\n\n<p>&quot; Bilindiği üzere, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 42 nci maddesinde, menkul ve gayrimenkul mallar hakkında alim, satım, taahhüt ve rehinle ilgili her nevi mukavele, senet ve kağıtlarda değer gösterilmesinin mecburi olduğu hükme bağlanmıştır.</p>\n\n<p>&nbsp;</p>\n\n<p>Diğer taraftan, 492 sayılı Harçlar Kanununun 38 nci maddesinin 2 nci fıkrasındaki &quot;Pey akçesi, zamanı rücu, ücret tevkifi, cezai şart gibi bir akdin müeyyidesi kabilinden olan taahhütlerden, başlı başına bir akde konu olmadıkça harç alınmaz.&quot; Hükmü gereğince, inşaat sözleşmesinin müeyyidesini</p>\n\n<p>&nbsp;</p>\n\n<p>&nbsp;</p>\n\n<p>teşkil eden -cezai şart taahhüdünün aynı akit muhtevasında düzenlenmiş olmasından dolayı, bu taahhüdün ihtiva ettiği para miktarının harç uygulamasında dikkate alınmaması icabeder. .</p>\n\n<p>Bu nedenle, sözleşmenin 492 sayılı kanuna bağlı (2) sayılı tarifenin I/1 pozisyonuna göre, 2982 sayılı Kanunun 3 ncü maddesi hükmü 'de dikkate alınarak arsa üzerine yapılması taahhüt edilen inşaatın taahhüt tarihindeki rayiç inşaat bedelinden, konutlara isabet eden kısım çıkarıldıktan sonra kalan miktar üzerinden nisbi harca tabi tutulması gerekir.</p>\n\n<p>Öte yandan, 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>nun 6 ncı maddesinin 2 nci fıkrasında &quot; bir kağıtta toplanan akit ve işlemler birbirine bağlı ve bir asıldan doğma oldukları takdirde Damga Vergisi, en yüksek vergi alınmasını gerektiren akit veya işlem üzerinden alınır.&quot; hükmü yer almaktadır. Aynı Kanuna ekli (1) sayılı tablonun I-Akitlerle ilgili kağıtlar bölümünün 1/a fıkrasında da, belli parayı ihtiva eden mukavelename, taahhütname ve temliknamelerin binde 6 nispetinde damga vergisine tabi olacağı belirtilmektedir.</p>\n\n<p>&nbsp;</p>\n\n<p>Yukarıda yapılan açıklamalar gereğince yazınızda söz konusu edilen sözleşmenin, 488 sayılı Kanununun 6/2 nci fıkrası uyarınca en yüksek vergi alınmasını gerektiren rayiç inşaat bedeli veya taahhüt miktarı olan 2.000.000.000.-TL.den hangisi yüksekse bu bedelden konutlara isabet eden kısım çıkarıldıktan sonra kalan miktar üzerinden binde 6 nispetinde damga vergisine tabi tutulması gerekmektedir.&quot;denilmiştir.</p>\n\n<p>&nbsp;</p>\n\n<p>Konu, Yönetim Kurulunda görüşülmüş ve Maliye Bakanlığına yeni bir yazı gönderilerek:</p>\n\n<p>&quot; (1) Yazılarındaki &quot;rayiç inşaat bedeli&quot; ibaresinden ne kastedildiği ve bu bedelin nasıl hesaplanacağı konusuna açıklık getirilmesi,</p>\n\n<p>(2) Yazılarında rayiç inşaat bedeli veya taahhüt miktarı olan 2.000.000.000.-TL.dan hangisi yüksekse, bu bedelden konutlara isabet eden kısım çıkarıldıktan sonra kalan miktar üzerinden binde 6 damga vergisi alınacağına işaret edilmekte ise de,</p>\n\n<p>2.000.000.000.-TL. için cezai şart dahi yer aldığına göre yukarıdaki miktarın bu değerin altına düşmesi halinde damga vergisinin yüksek olan cezai şart miktarı üzerinden hesaplanması gerekeceğinin düşünüldüğünden bu hususa açıklık getirilmesi&quot; istenmiştir.</p>\n\n<p>Gelirler Genel Müdürlüğünün 29.03.1996 günlü 13003 sayılı yazısında</p>\n\n<p>&nbsp;</p>\n\n<p>&quot;Bilindiği üzere, 213 sayılı Vergi Usul Kanununun değerlemeye ilişkin mükerrer 266, maddesinde, &quot;Rayiç bedel, bir iktisadi kıymetin değerleme günündeki normal alım satım değeridir.&quot; hükmü bulunmaktadır.</p>\n\n<p>Buna göre, ilgi (c)de kayıtlı yazınızda sözü edilen rayiç inşaat bedeli ifadesinden inşa binanın sözleşmenin düzenlediği tarihteki normal alım satım değerinin anlaşılması gerekir.</p>\n\n<p>Öte yandan, ilgi (b)de kayıtlı yazımızda ilgi (a)da kayıtlı yazınızda sözü edilen cezai şartın 150 m2'nin altında konut inşaatına ve işyeri inşaatına ilişkin sözleşmenin müeyyidesini teşkil eden bir taahhüt olduğu belirtilmiştir.</p>\n\n<p>Buna göre, söz konusu sözleşmenin 488 sayılı Kanununun 6/2.fıkrası uyarınca en yüksek vergi alınmasını gerektiren rayiç inşaat bedeli ya da cezai şart taahhüdünün işyeri inşaatına isabet eden bedeli üzerinden damga vergisinin alınması gerekecektir.&quot; denilmektedir.Bilginizi ve buna göre işlem ifasını rica ederim.Saygılarımla,</p>\n\n<p>&nbsp;</p>\n\n<p>BAŞKAN</p>\n\n<p>Hasip DİNÇER</p>\n\n<p>(Ankara 24. Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1996-24-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:00.591929"
}