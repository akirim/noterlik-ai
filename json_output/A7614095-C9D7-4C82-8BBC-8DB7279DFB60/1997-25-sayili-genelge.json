{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1997-25-sayili-genelge.html",
    "title": "1997-25 sayılı genelge",
    "description": "Ankara,  19.06.1997 Özü: Küçük ve Orta Boy İşletmelerin KOBİ aldıkları kredilerle ilgili işlemler Hk.  G E N E L G E ( 25 )              16.10.1996 günlü Resmi Gazetede yayım",
    "keywords": [
      "Kobilerin aldıkları kredilerle ilgili işlemler Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1997-25 sayılı genelge Email Gönder 1997-25 sayılı genelge << Fihrist-Ana sayfa >> 1997-25 sayılı genelge REHİN SÖZ.    33 SAYILI GENELGE    39 SAYILI GENELGE    GENELGE VE GENEL YAZILAR    MEVZUAT Ankara,  19.06.1997 Özü: Küçük ve Orta Boy İşletmelerin KOBİ aldıkları kredilerle ilgili işlemler Hk. G E N E L G E ( 25 ) 16.10.1996 günlü Resmi Gazetede yayımlanan Küçük ve Orta Boy İşletmelerin Yatırımlarında Devlet Yardımları Hakkında Karar çerçevesinde, teşvik belgesi kapsamındaki yatırımları için Halkbank tarafından kullandırılan kredilerde istisna kapsamı, matrah gibi konular ile bunlarla ilgili olarak düzenlenen Ticari İşletme Rehni Sözleşmelerinin istisnalardan yararlanıp yararlanmayacağı konusundaki tereddütler bakımından Maliye Bakanlığından görüş istenmişti. Gelirler Genel Müdürlüğünden alınan 09.06.1997 günlü 23761 sayılı cevabi yazıda: Bilindiği üzere, 16.10.1996 gün ve 22789 sayılı Resmi Gazete’de yayımlanan Küçük ve Orta Boy İşletmelerin Yatırımlarında Devlet Yardımı Hakkında Kararın 2 nci maddesinde, “Bu Karar, işyerinde en çok 150 işçi çalıştıran, kanuni defter kayıtlarında arsa ve bina hariç, makina-teçhizat, tesis, taşıt araç gereçleri, döşeme ve demirbaşları toplamı net 50 milyar TL.na kadar olan KOBİ yatırımlarının desteklenmesini kapsamaktadır. Bu tutar her yılbaşında önceki yıla ait 213 sayılı Vergi Usul Kanunu hükümlerine göre belirlenen yeniden değerleme oranında artar. söz konusu KOBİ yatırımları, yöre farkı gözetilmeksizin, imalat sanayii sektöründe faaliyet göstermeleri şartı ile destek unsurlarından yararlandırılır.” denilmekte olup, aynı Kararın 4 üncü maddesinde ise, “Bu Kararda söz konusu edilen KOBİ’lerin Teşvik Belgesi kapsamındaki yatırımları için Halkbank tarafından kullandırılan yatırım kredilerine 3505 sayılı Kanunun Geçici 2 nci madde şartları çerçevesinde Damga Vergisi ve Harç İstisnası uygulanır.” hükmü yer almaktadır. Öte yandan, 10.12.1988 gün ve 20015 sayılı Resmi Gazete’de yayımlanan 3505 sayılı Kanunun 01.01.1989 tarihinde yürürlüğe giren geçici 2 nci maddesinin (c) fıkrasında, “İhracat veya döviz kazandırma taahhüdünde bulunulan ve yatırım teşvik belgesine bağlanmış yatırımlar için alınan orta veya uzun vadeli yatırım kredileri ile bu belge kapsamındaki şirket kuruluşu ve sermaye artırımı, gayrimenkullerin ve irtifak haklarının ayni sermaye olarak konulması halinde bunların şirket adına tapuya tescili, İşlemleri ve bu işlemlerle ilgili olarak düzenlenen kağıtlar, 31.12.1998 tarihine kadar 488 sayılı Kanuna göre damga vergisinden ve 492 sayılı Kanuna göre harçlardan istisna edilir.” hükmüne yer verilmiştir. Sözü edilen maddenin uygulamasına açıklık kazandırmak amacıyla 3.7.1993 gün ve 21626 sayılı Resmi Gazete’de yayımlanan İhracat ve Yatırımlarda Damga Vergisi ve Harç İstisnası Uygulaması Hakkında (2) Seri No.lu Tebliğ’de de yatırımlarla ilgili damga vergisi ve harç istisnasının kapsamı ile uygulamaya dair usul ve esaslar açıklanmıştır. Buna göre, (2) Seri No.lu Tebliğin 4. Yatırımlarla İlgili İstisnanın Kapsamı başlıklı 4.2. Orta ve Uzun Vadeli Yatırım Kredisi İşlemleri ve Bunlarla İlgili Teminatlar bölümünde de açıklandığı üzere, KOBİ’lere Halkbank tarafından kullandırılacak yatırım kredileri ile ilgili işlemlerin 3505 sayılı Kanunun Geçici 2 nci maddesinde sözü edilen damga vergisi ve harç istisnasından yararlanabilmesi için, kullanılacak kredinin, ihracat taahhüdünü ihtiva eden yatırım teşvik belgesinin, yatırımın finansmanı bölümünde yer alan neviden ve öngörülen miktarla (% 30 fazlası) sınırlı orta veya uzun vadeli yatırım kredisi olması, ayrıca kredi işlemlerinin teşvik belgesinin geçerlilik süresi içerisinde yapılması gerekmektedir. Belirlenen şartlar çerçevesinde kullanılan kredilerle ilgili kredi sözleşmesi ve teminata dair (işletme rehni vb) kağıtların, birlikte veya ayrı ayrı yapılmış olup olmadığına bakılmaksızın istisnadan faydalanması icabeder. Ancak, yatırım teşvik belgesinde öngörülen yatırım kredisinin % 30 fazlasıyla baliğ olduğu miktarı aşan kredi ile ilgili kredi mukavelesinin aşan kısmı üzerinden, teminatlara ilişkin işlemlerde ise kredinin fazladan kullanılan kısmına isabet eden teminat tutarından damga vergisi ve harç tahsil edilmesi gerekir.” denilmektedir. Bilginizi ve gereğinin buna göre yapılmasını rica ederim Saygılarımla. BAŞKAN Hasip DİNÇER (Ankara 24. Noteri) M.ÖZARI GK. Güncelleme: 25.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1997-25 sayılı genelge",
        "id": "",
        "class": [
          "p_Heading1"
        ]
      },
      {
        "level": 1,
        "text": "Ankara,  19.06.1997",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1997-25-sayili-genelge.html",
        "title": "",
        "target": "",
        "type": "internal"
      },
      {
        "text": "1997-25 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1997-25-sayili-genelge.html",
        "title": "",
        "target": "_top",
        "type": "internal"
      },
      {
        "text": "REHİN SÖZ.",
        "href": "rehin-sozlesmeleri-dizini.html",
        "title": "REHİN SÖZLEŞMELERİ DİZİNİ",
        "target": "",
        "type": "internal"
      },
      {
        "text": "33 SAYILI GENELGE",
        "href": "rehin-sozlesmeleri-hak-birlestirilmis-33-sayili-genelge.html",
        "title": "REHİN SÖZLEŞMELERİ HAK.BİRLEŞTİRİLMİŞ 33 SAYILI GENELGE",
        "target": "",
        "type": "internal"
      },
      {
        "text": "39 SAYILI GENELGE",
        "href": "arac-devir-kiralama-rehin-islemleri-hak-birlestirilmis-39-sayili-genelge.html#arakralamaverehnlemler",
        "title": "TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "rehin-sozlesmeleri-genelgeler-genelyazilar.html",
        "title": "REHİN SÖZLEŞMELERİ - GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-rehin-sozlesmeleri.html",
        "title": "MEVZUAT - REHİN SÖZLEŞMELERİ",
        "target": "",
        "type": "internal"
      },
      {
        "text": "Vergi Usul Kanunu",
        "href": "vergi-usul-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1997-25 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1997-25 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Kobilerin aldıkları kredilerle ilgili işlemler Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, &nbsp;19.06.1997 Özü: Küçük ve Orta Boy İşletmelerin KOBİ aldıkları kredilerle ilgili işlemler Hk. &nbsp;G E N E L G E ( 25 ) &nbsp; &nbsp; &nbsp; &nbsp; &nbsp; &nbsp; &nbsp;16.10.1996 günlü Resmi Gazetede yayım\" />\n\n   <link rel=\"canonical\" content=\"noterlikrehberi.net/rehber/index.html?1997-25-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1997-25-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Kobilerin aldıkları kredilerle ilgili işlemler Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1997-25 sayılı genelge\",\n\n   mailsubject: \"Tavsiye: Noterlik Rehberi - 1997-25 sayılı genelge &nbsp; &nbsp;REHİN SÖZ.&nbsp; &nbsp;33 SAYILI GENELGE&nbsp; &nbsp;39 SAYILI GENELGE&nbsp; &nbsp;GENELGE VE GENEL YAZILAR&nbsp; &nbsp;MEVZUAT\",\n\n   sharesubject: \"Noterlik Rehberi - 1997-25 sayılı genelge &nbsp; &nbsp;REHİN SÖZ.&nbsp; &nbsp;33 SAYILI GENELGE&nbsp; &nbsp;39 SAYILI GENELGE&nbsp; &nbsp;GENELGE VE GENEL YAZILAR&nbsp; &nbsp;MEVZUAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1997-25-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1997-25-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1997-25-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1997-25-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1997-25-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1997-25-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1997-25-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1997-25 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1997-25-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1997-25 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"rehin-sozlesmeleri-dizini.html\" class=\"topiclink\" title=\"REHİN SÖZLEŞMELERİ DİZİNİ\">REHİN SÖZ.</a>  &nbsp; <a href=\"rehin-sozlesmeleri-hak-birlestirilmis-33-sayili-genelge.html\" class=\"topiclink\" title=\"REHİN SÖZLEŞMELERİ HAK.BİRLEŞTİRİLMİŞ 33 SAYILI GENELGE\">33 SAYILI GENELGE</a>  &nbsp; <a href=\"arac-devir-kiralama-rehin-islemleri-hak-birlestirilmis-39-sayili-genelge.html#arakralamaverehnlemler\" class=\"topiclink\" title=\"TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE\">39 SAYILI GENELGE</a>  &nbsp; <a href=\"rehin-sozlesmeleri-genelgeler-genelyazilar.html\" class=\"topiclink\" title=\"REHİN SÖZLEŞMELERİ - GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"mevzuat-rehin-sozlesmeleri.html\" class=\"topiclink\" title=\"MEVZUAT - REHİN SÖZLEŞMELERİ\">MEVZUAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\" style=\"text-align: justify;\">Ankara, &nbsp;19.06.1997</h1>\n\n<p>Özü: Küçük ve Orta Boy İşletmelerin KOBİ aldıkları kredilerle ilgili işlemler Hk.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>G E N E L G E</p>\n\n<p>( 25 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;16.10.1996 günlü Resmi Gazetede yayımlanan Küçük ve Orta Boy İşletmelerin Yatırımlarında Devlet Yardımları Hakkında Karar çerçevesinde, teşvik belgesi kapsamındaki yatırımları için Halkbank tarafından kullandırılan kredilerde istisna kapsamı, matrah gibi konular ile bunlarla ilgili olarak düzenlenen Ticari İşletme Rehni Sözleşmelerinin istisnalardan yararlanıp yararlanmayacağı konusundaki tereddütler bakımından Maliye Bakanlığından görüş istenmişti.</p>\n\n<p> &nbsp; &nbsp; &nbsp; &nbsp; &nbsp; &nbsp;Gelirler Genel Müdürlüğünden alınan 09.06.1997 günlü 23761 sayılı cevabi yazıda:</p>\n\n<p> &nbsp; &nbsp; &nbsp; &nbsp; &nbsp; &nbsp;Bilindiği üzere, 16.10.1996 gün ve 22789 sayılı Resmi Gazete’de yayımlanan Küçük ve Orta Boy İşletmelerin Yatırımlarında Devlet Yardımı Hakkında Kararın 2 nci maddesinde, “Bu Karar, işyerinde en çok 150 işçi çalıştıran, kanuni defter kayıtlarında arsa ve bina hariç, makina-teçhizat, tesis, taşıt araç gereçleri, döşeme ve demirbaşları toplamı net 50 milyar TL.na kadar olan KOBİ yatırımlarının desteklenmesini kapsamaktadır. Bu tutar her yılbaşında önceki yıla ait 213 sayılı <a href=\"vergi-usul-kanunu.html\" class=\"topiclink\">Vergi Usul Kanunu</a> hükümlerine göre belirlenen yeniden değerleme oranında artar. söz konusu KOBİ yatırımları, yöre farkı gözetilmeksizin, imalat sanayii sektöründe faaliyet göstermeleri şartı ile destek unsurlarından yararlandırılır.” denilmekte olup, aynı Kararın 4 üncü maddesinde ise, “Bu Kararda söz konusu edilen KOBİ’lerin Teşvik Belgesi kapsamındaki yatırımları için Halkbank tarafından kullandırılan yatırım kredilerine 3505 sayılı Kanunun Geçici 2 nci madde şartları çerçevesinde Damga Vergisi ve Harç İstisnası uygulanır.” hükmü yer almaktadır.</p>\n\n<p> &nbsp; &nbsp; &nbsp; &nbsp; &nbsp; &nbsp;Öte yandan, 10.12.1988 gün ve 20015 sayılı Resmi Gazete’de yayımlanan 3505 sayılı Kanunun 01.01.1989 tarihinde yürürlüğe giren geçici 2 nci maddesinin (c) fıkrasında, “İhracat veya döviz kazandırma taahhüdünde bulunulan ve yatırım teşvik belgesine bağlanmış yatırımlar için alınan orta veya uzun vadeli yatırım kredileri ile bu belge kapsamındaki şirket kuruluşu ve sermaye artırımı, gayrimenkullerin ve irtifak haklarının ayni sermaye olarak konulması halinde bunların şirket adına tapuya tescili,</p>\n\n<p> &nbsp; &nbsp; &nbsp; &nbsp; &nbsp; &nbsp;İşlemleri ve bu işlemlerle ilgili olarak düzenlenen kağıtlar, 31.12.1998 tarihine kadar 488 sayılı Kanuna göre damga vergisinden ve 492 sayılı Kanuna göre harçlardan istisna edilir.” hükmüne yer verilmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Sözü edilen maddenin uygulamasına açıklık kazandırmak amacıyla 3.7.1993 gün ve 21626 sayılı Resmi Gazete’de yayımlanan İhracat ve Yatırımlarda Damga Vergisi ve Harç İstisnası Uygulaması Hakkında (2) Seri No.lu Tebliğ’de de yatırımlarla ilgili damga vergisi ve harç istisnasının kapsamı ile uygulamaya dair usul ve esaslar açıklanmıştır.</p>\n\n<p> &nbsp; &nbsp; &nbsp; &nbsp; &nbsp; &nbsp;Buna göre, (2) Seri No.lu Tebliğin 4. Yatırımlarla İlgili İstisnanın Kapsamı başlıklı 4.2. Orta ve Uzun Vadeli Yatırım Kredisi İşlemleri ve Bunlarla İlgili Teminatlar bölümünde de açıklandığı üzere, KOBİ’lere Halkbank tarafından kullandırılacak yatırım kredileri ile ilgili işlemlerin 3505 sayılı Kanunun Geçici 2 nci maddesinde sözü edilen damga vergisi ve harç istisnasından yararlanabilmesi için, kullanılacak kredinin, ihracat taahhüdünü ihtiva eden yatırım teşvik belgesinin, yatırımın finansmanı bölümünde yer alan neviden ve öngörülen miktarla (% 30 fazlası) sınırlı orta veya uzun vadeli yatırım kredisi olması, ayrıca kredi işlemlerinin teşvik belgesinin geçerlilik süresi içerisinde yapılması gerekmektedir. Belirlenen şartlar çerçevesinde kullanılan kredilerle ilgili kredi sözleşmesi ve teminata dair (işletme rehni vb) kağıtların, birlikte veya ayrı ayrı yapılmış olup olmadığına bakılmaksızın istisnadan faydalanması icabeder.</p>\n\n<p> &nbsp; &nbsp; &nbsp; &nbsp; &nbsp; &nbsp;Ancak, yatırım teşvik belgesinde öngörülen yatırım kredisinin % 30 fazlasıyla baliğ olduğu miktarı aşan kredi ile ilgili kredi mukavelesinin aşan kısmı üzerinden, teminatlara ilişkin işlemlerde ise kredinin fazladan kullanılan kısmına isabet eden teminat tutarından damga vergisi ve harç tahsil edilmesi gerekir.”</p>\n\n<p> &nbsp; &nbsp; &nbsp; &nbsp; &nbsp; &nbsp;denilmektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;Bilginizi ve gereğinin buna göre yapılmasını rica ederim</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla.</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Hasip DİNÇER</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;(Ankara 24. Noteri)</p>\n\n<p>M.ÖZARI</p>\n\n<p>GK.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1997-25-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:04.538019"
}