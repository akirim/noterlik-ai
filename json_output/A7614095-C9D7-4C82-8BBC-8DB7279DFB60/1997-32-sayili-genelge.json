{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1997-32-sayili-genelge.html",
    "title": "1997-32 sayılı genelge",
    "description": "2004/8 sayılı genel yazı ve 2016/21 sayılı genelge ile birlikte değerlendirilmelidir.",
    "keywords": [
      "Şirket ana sözleşme hükümlerini kabul",
      "tescil ve ilanı konusundaki Beyannameler Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1997-32 sayılı genelge Email Gönder 1997-32 sayılı genelge << Fihrist-Ana sayfa >> 1997-32 sayılı genelge BEYANNAMELER    DÜZELTME BEYAN.    TESCİL TALEPNAMELERİ    DİĞER BEYAN.    MEVZUAT-BEYANNAME 2004/8 sayılı genel yazı ve 2016/21 sayılı genelge ile birlikte değerlendirilmelidir. Ankara,  03.07.1997 Özü: Şirket ana sözleşme hükümlerini kabul, tescil ve ilanı konusundaki Beyannameler Hk. G E N E L G E ( 32 ) Şirket ana sözleşmesinin, noterliklerde tasdiki, İl Sanayi ve Ticaret Müdürlüğünün onayı ve Ticaret Sicil Müdürlüğüne tescil ve ilan için başvurma süresi olan 15 günlük müracaat süresinin geçirilmiş olması nedeniyle gerçekleştirilemeyen tescil ve ilanın yapılabilmesi için noterliklerde tanzimi istenen, örneği ekli BEYANNAME başlıklı işlemde, harç ve damga vergisinin ne şekilde alınacağı konusundaki tereddütler Yönetim Kurulunda görüşülmüş, Maliye Bakanlığından görüş istenmişti. Yönetim Kurulunun 26.06.1997 günlü toplantısında görüşülen Maliye Bakanlığı Gelirler Genel Müdürlüğünün 17.06.1997 günlü 25314 sayılı yazısında: “Bilindiği üzere, 492 sayılı Harçlar Kanununun 42 nci maddesinde, “Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları hakkında bu hüküm uygulanmaz.” denilmiştir. Mezkur Kanun hükmünün incelenmesinden de görüleceği gibi, menkul ve gayrimenkul malların alım, satım, taahhüt ve rehin işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu belirtilmiş olmakla birlikte, yazınız ekinde yer alan ve “Beyanname” başlığı altında düzenlenen kağıdın muhtevasından ilgililerin şirket ana sözleşmesinin madde ve hükümlerini aynen kabulü ile birlikte ilan ve tescil edilmesini beyan ettikleri anlaşılmaktadır. Diğer taraftan, 492 sayılı Kanuna bağlı (2) sayılı tarifenin II/1 pozisyonunda belli meblağı  ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden 148.400.-TL. maktu harç alınacağı belirtilmiş, 488 sayılı Damga Vergisi Kanununa ekli (1) sayılı tablonun IV-Makbuzlar ve diğer kağıtlar bölümünün 2/b fıkrasında, Kanun hükümlerine göre resmi dairelere verilen beyannamelerin maktu damga vergisine tabi tutulacağı hükme bağlanmıştır. Sözü edilen hükümler gereğince kişi ve kuruluşlar tarafından resmi dairelere verilen beyannamelerin damga vergisine tabi tutulacağı hükme bağlanmış, resmi daireler dışında kalan kişi ve kuruluşlara verilecek beyannameler ise damga vergisinin kapsamı dışında tutulmuştur. Ayrıca, düzenleme tarzı itibariyle menkul ve gayrimenkul bir malın alımı, satımı ve taahhüdüne konu olmadığı gibi, belirli bir para miktarı yönünden borç taahhüdünü de içermeyen inceleme konusu kağıtla ilgili noter işlemleri maktu harç uygulamasının konusunu teşkil etmektedir. Buna göre, mezkur kağıtla ilgili noter işleminin 492 sayılı Kanuna bağlı (2) sayılı tarifenin II/1 pozisyonu gereğince maktu harca, beyannamenin 488 sayılı Kanunun 8 nci maddesinde tarifi yapılan resmi bir daireye verilmek üzere düzenlenmesi halinde, 488 sayılı Kanuna ekli (1) sayılı tarifenin IV/2-b-4 pozisyonuna göre maktu damga vergisine tabi tutulması, resmi daireye verilmek üzere düzenlenmemesi halinde ise damga vergisine tabi tutulmaması gerekir.” Denilmektedir. Bu beyannamenin Sanayi ve Ticaret Bakanlığına verileceğinin gözönünde bulundurularak, Resmi Daireye verileceğinin kabulü ile mutlaka damga vergisi alınması gerekmektedir. Bilginizi ve gereğinin buna göre yapılmasını rica ederim. Saygılarımla. BAŞKAN Hasip DİNÇER (Ankara 24. Noteri) M.ÖZARI GK. “BEYANNAME ....Birinci Noterliğinden tasdikli 19.11.1996 tarihli ve 15544 sayılı 1.000.000.000.-TL. Birmilyar Türk lirası Sermayeli ..... KİMYA PLASTİK SANAYİ VE TİCARET LİMİTED ŞİRKETİ ünvanlı Şirket ana sözleşmesinin madde ve hükümlerini aynen kabul ettiğimizi ilan ve tescil edilmesini beyan ederiz. İLGİLİ 1-........                                     2- ..........” Güncelleme: 19.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1997-32 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1997-32-sayili-genelge.html",
        "title": "",
        "target": "",
        "type": "internal"
      },
      {
        "text": "1997-32 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1997-32-sayili-genelge.html",
        "title": "",
        "target": "_top",
        "type": "internal"
      },
      {
        "text": "BEYANNAMELER",
        "href": "beyannameler-dizini.html",
        "title": "BEYANNAMELER-FIHRIST",
        "target": "",
        "type": "internal"
      },
      {
        "text": "DÜZELTME BEYAN.",
        "href": "duzeltme-beyannameleri-dizini.html",
        "title": "DUZELTME-BEYANNAMELERI-FIHRIST",
        "target": "",
        "type": "internal"
      },
      {
        "text": "TESCİL TALEPNAMELERİ",
        "href": "tescil-talepnameleri-dizini.html",
        "title": "TESCIL-TALEPNAMELERI-FIHRIST",
        "target": "",
        "type": "internal"
      },
      {
        "text": "DİĞER BEYAN.",
        "href": "beyannameler-diger-dizini.html",
        "title": "DIGER-BEYANNAMELER-FIHRIST",
        "target": "",
        "type": "internal"
      },
      {
        "text": "MEVZUAT-BEYANNAME",
        "href": "beyanname-mevzuat.html",
        "title": "BEYANNAME-MEVZUAT",
        "target": "",
        "type": "internal"
      },
      {
        "text": "2004/8 sayılı genel yazı",
        "href": "2004-8-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2016/21 sayılı genelge",
        "href": "2016-21-sayili-genelge.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 19.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1997-32 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1997-32 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Şirket ana sözleşme hükümlerini kabul, tescil ve ilanı konusundaki Beyannameler Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"2004/8 sayılı genel yazı ve 2016/21 sayılı genelge ile birlikte değerlendirilmelidir.\" />\n\n   <link rel=\"canonical\" content=\"noterlikrehberi.net/rehber/index.html?1997-32-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1997-32-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Şirket ana sözleşme hükümlerini kabul, tescil ve ilanı konusundaki Beyannameler Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1997-32 sayılı genelge\",\n\n   mailsubject: \"Tavsiye: Noterlik Rehberi - 1997-32 sayılı genelge &nbsp; &nbsp;BEYANNAMELER&nbsp; &nbsp;DÜZELTME BEYAN.&nbsp; &nbsp;TESCİL TALEPNAMELERİ&nbsp; &nbsp;DİĞER BEYAN.&nbsp; &nbsp;MEVZUAT-BEYANNAME\",\n\n   sharesubject: \"Noterlik Rehberi - 1997-32 sayılı genelge &nbsp; &nbsp;BEYANNAMELER&nbsp; &nbsp;DÜZELTME BEYAN.&nbsp; &nbsp;TESCİL TALEPNAMELERİ&nbsp; &nbsp;DİĞER BEYAN.&nbsp; &nbsp;MEVZUAT-BEYANNAME\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1997-32-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1997-32-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1997-32-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1997-32-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1997-32-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1997-32-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1997-32-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1997-32 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1997-32-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1997-32 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"beyannameler-dizini.html\" class=\"topiclink\" title=\"BEYANNAMELER-FIHRIST\">BEYANNAMELER</a>  &nbsp; <a href=\"duzeltme-beyannameleri-dizini.html\" class=\"topiclink\" title=\"DUZELTME-BEYANNAMELERI-FIHRIST\">DÜZELTME BEYAN.</a>  &nbsp; <a href=\"tescil-talepnameleri-dizini.html\" class=\"topiclink\" title=\"TESCIL-TALEPNAMELERI-FIHRIST\">TESCİL TALEPNAMELERİ</a>  &nbsp; <a href=\"beyannameler-diger-dizini.html\" class=\"topiclink\" title=\"DIGER-BEYANNAMELER-FIHRIST\">DİĞER BEYAN.</a>  &nbsp; <a href=\"beyanname-mevzuat.html\" class=\"topiclink\" title=\"BEYANNAME-MEVZUAT\">MEVZUAT-BEYANNAME</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><a href=\"2004-8-sayili-genel-yazi.html\" class=\"topiclink\">2004/8 sayılı genel yazı</a> ve <a href=\"2016-21-sayili-genelge.html\" class=\"topiclink\">2016/21 sayılı genelge</a> ile birlikte değerlendirilmelidir.</p>\n\n<hr style=\"height:1px; color:#000000; border-width:0; background-color:#000000;\" /><p>Ankara, &nbsp;03.07.1997</p>\n\n<p class=\"p_Normal\">Özü: Şirket ana sözleşme hükümlerini kabul, tescil ve ilanı konusundaki Beyannameler Hk.</p>\n\n<p class=\"p_Normal\">&nbsp;</p>\n\n<p>G E N E L G E</p>\n\n<p>( 32 )</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Şirket ana sözleşmesinin, noterliklerde tasdiki, İl Sanayi ve Ticaret Müdürlüğünün onayı ve Ticaret Sicil Müdürlüğüne tescil ve ilan için başvurma süresi olan 15 günlük müracaat süresinin geçirilmiş olması nedeniyle gerçekleştirilemeyen tescil ve ilanın yapılabilmesi için noterliklerde tanzimi istenen, örneği ekli BEYANNAME başlıklı işlemde, harç ve damga vergisinin ne şekilde alınacağı konusundaki tereddütler Yönetim Kurulunda görüşülmüş, Maliye Bakanlığından görüş istenmişti.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Yönetim Kurulunun 26.06.1997 günlü toplantısında görüşülen Maliye Bakanlığı Gelirler Genel Müdürlüğünün 17.06.1997 günlü 25314 sayılı yazısında:</p>\n\n<p> &nbsp; &nbsp; &nbsp; &nbsp; &nbsp; &nbsp;“Bilindiği üzere, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 42 nci maddesinde, “Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</p>\n\n<p> &nbsp; &nbsp; &nbsp; &nbsp; &nbsp; &nbsp;Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları hakkında bu hüküm uygulanmaz.” denilmiştir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Mezkur Kanun hükmünün incelenmesinden de görüleceği gibi, menkul ve gayrimenkul malların alım, satım, taahhüt ve rehin işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu belirtilmiş olmakla birlikte, yazınız ekinde yer alan ve “Beyanname” başlığı altında düzenlenen kağıdın muhtevasından ilgililerin şirket ana sözleşmesinin madde ve hükümlerini aynen kabulü ile birlikte ilan ve tescil edilmesini beyan ettikleri anlaşılmaktadır.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Diğer taraftan, 492 sayılı Kanuna bağlı (2) sayılı tarifenin II/1 pozisyonunda belli meblağı &nbsp;ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden 148.400.-TL. maktu harç alınacağı belirtilmiş, 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>na ekli (1) sayılı tablonun IV-Makbuzlar ve diğer kağıtlar bölümünün 2/b fıkrasında, Kanun hükümlerine göre resmi dairelere verilen beyannamelerin maktu damga vergisine tabi tutulacağı hükme bağlanmıştır.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Sözü edilen hükümler gereğince kişi ve kuruluşlar tarafından resmi dairelere verilen beyannamelerin damga vergisine tabi tutulacağı hükme bağlanmış, resmi daireler dışında kalan kişi ve kuruluşlara verilecek beyannameler ise damga vergisinin kapsamı dışında tutulmuştur. Ayrıca, düzenleme tarzı itibariyle menkul ve gayrimenkul bir malın alımı, satımı ve taahhüdüne konu olmadığı gibi, belirli bir para miktarı yönünden borç taahhüdünü de içermeyen inceleme konusu kağıtla ilgili noter işlemleri maktu harç uygulamasının konusunu teşkil etmektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;Buna göre, mezkur kağıtla ilgili noter işleminin 492 sayılı Kanuna bağlı (2) sayılı tarifenin II/1 pozisyonu gereğince maktu harca, beyannamenin 488 sayılı Kanunun 8 nci maddesinde tarifi yapılan resmi bir daireye verilmek üzere düzenlenmesi halinde, 488 sayılı Kanuna ekli (1) sayılı tarifenin IV/2-b-4 pozisyonuna göre maktu damga vergisine tabi tutulması, resmi daireye verilmek üzere düzenlenmemesi halinde ise damga vergisine tabi tutulmaması gerekir.”</p>\n\n<p> &nbsp; &nbsp; &nbsp; &nbsp; &nbsp; &nbsp;Denilmektedir.</p>\n\n<p><span style=\"width:48px;display:inline-block\">&nbsp;</span>Bu beyannamenin Sanayi ve Ticaret Bakanlığına verileceğinin gözönünde bulundurularak, Resmi Daireye verileceğinin kabulü ile mutlaka damga vergisi alınması gerekmektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;Bilginizi ve gereğinin buna göre yapılmasını rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla.</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</p>\n\n<p>Hasip DİNÇER</p>\n\n<p>(Ankara 24. Noteri)</p>\n\n<p>M.ÖZARI</p>\n\n<p>GK.</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;“<span style=\"text-decoration: underline;\">BEYANNAME</span></p>\n\n<p> &nbsp; &nbsp; &nbsp; &nbsp; &nbsp; &nbsp;....Birinci Noterliğinden tasdikli 19.11.1996 tarihli ve 15544 sayılı 1.000.000.000.-TL. Birmilyar Türk lirası Sermayeli ..... KİMYA PLASTİK SANAYİ VE TİCARET LİMİTED ŞİRKETİ ünvanlı Şirket ana sözleşmesinin madde ve hükümlerini aynen kabul ettiğimizi ilan ve tescil edilmesini beyan ederiz.</p>\n\n<p>&nbsp;</p>\n\n<p>İLGİLİ</p>\n\n<p>1-........ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 2- ..........”</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1997-32-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:04.863683"
}