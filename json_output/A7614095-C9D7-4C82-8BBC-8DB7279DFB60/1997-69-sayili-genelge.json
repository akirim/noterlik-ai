{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1997-69-sayili-genelge.html",
    "title": "1997-69 sayılı genelge",
    "description": "Ankara, 25.12:1997 Özü : Kat karşılığı inşaat sözleşmesinin feshinde harç ve damga vergisi Hk. Sayı : Hukuk 20649   GENELGE (69)   Arsa sahibi ile müteahhit arasında düzenle",
    "keywords": [
      "Kat karşılığı inşaat sözleşmesinin feshinde harç ve damga vergisi Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1997-69 sayılı genelge Email Gönder 1997-69 sayılı genelge << Fihrist-Ana sayfa >> 1997-69 sayılı genelge FESİHNAMELER    MEVZUAT    GENELGE VE GENEL YAZILAR     TAVSİYELER    VEZNE Ankara, 25.12:1997 Özü : Kat karşılığı inşaat sözleşmesinin feshinde harç ve damga vergisi Hk. Sayı : Hukuk 20649 GENELGE (69) Arsa sahibi ile müteahhit arasında düzenlenen 22.000.000.000 lira bedelli kat karşılığı inşaat sözleşmelerinin feshine ilişkin iş kağıdında ayrıca miktarı belirli bir borç taahhüdüne de yer verilmesi halinde bu kağıdın ne surette harç ve damga vergisine tabi tutulacağı hususu Maliye Bakanlığından sorulmuştu. Anılan Bakanlığın Yönetim Kurulumuzun 16.12.1997 günlü toplantısında görüşülen 26.11.1997 günlü ve 50885 sayılı yazısında \"Bilindiği üzere, 488 sayılı Kanunun 6 ncı maddesinin ikinci paragrafında, bir kağıtta toplanan akit ve işlemler birbirine bağlı ve bir asıldan doğma oldukları takdirde damga vergisi, en yüksek vergi alınmasını gerektiren akit veya işlem üzerinden alınır hükmü yer almaktadır. Yazınız ekinde yer alan yazı konusu işlem belgesinde. inşaat sözleşmesinin feshi ile beraber, arsa sahiplerince müteahhide masraf, emek v.s. karşılığı olarak 15.000.000.000 lira verileceği kararlaştırılacağından, birbirine bağlı iki işlem olan sözleşmenin feshi ve ödeme taahhüdü işlemlerinde, nispi damga vergisinin 488 sayılı Kanunun 6 ncı maddesinin 2 nci paragrafında yer alan hüküm gereğince en yüksek vergi alınmasını gerektiren yani taahhüt edilen meblağ üzerinden tahsili icab eder\". denilmektedir. Buna göre fesih işleminin damga vergisi, (22.000.000.000xbinde 1,2=) 26.400.000.-TL., taahhüt işleminin damga vergisi ise )15.000.000.000xbinde 6=90.000.000.-TL. olduğundan, işlemden alınacak damga vergisi tutarı 90.000.000.-TL. olacaktır. Öte yandan Maliye Bakanlığı yazısanda harç uygulaması yönünden bir açıklamaya yer verilmemiş olmakla birlikte, her iki işlem itibariyle harcın nispeti değişmeyeceğinden, 492 sayılı Kanunun 46 ncı maddesi hükmüne göre feshedilen kat karşılığı inşaat sözleşmesinin ihtiva ettiği 22.000.000.000 liralık değerin, nispi harcın matrahı olarak alınması gerekmektedir. Bilginizi ve gereğinin buna göre yapılmasını rica ederim. Saygılarımla. BAŞKAN Hasip DINÇER (Ankara 24. Noteri) Güncelleme: 25.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1997-69 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1997-69-sayili-genelge.html",
        "title": "",
        "target": "",
        "type": "internal"
      },
      {
        "text": "1997-69 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1997-69-sayili-genelge.html",
        "title": "",
        "target": "_top",
        "type": "internal"
      },
      {
        "text": "FESİHNAMELER",
        "href": "fesihname-dizini.html",
        "title": "FESIHNAME-FIHRISTI",
        "target": "",
        "type": "internal"
      },
      {
        "text": "MEVZUAT",
        "href": "fesihname-mevzuat.html",
        "title": "FESIHNAME-MEVZUAT",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "fesihname-genelgeler-genelyazilar.html",
        "title": "FESIHNAME-GENELGELER-GENELYAZILAR",
        "target": "",
        "type": "internal"
      },
      {
        "text": "TAVSİYELER",
        "href": "tavsiyeler-oneriler.html#__refheading___toc508657189",
        "title": "TAVSIYELER-ONERILER FESİHNAME",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "FESIHNAME-VEZNE",
        "target": "",
        "type": "internal"
      },
      {
        "text": "Güncelleme: 25.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1997-69 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1997-69 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Kat karşılığı inşaat sözleşmesinin feshinde harç ve damga vergisi Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 25.12:1997 Özü : Kat karşılığı inşaat sözleşmesinin feshinde harç ve damga vergisi Hk. Sayı : Hukuk 20649 &nbsp; GENELGE (69) &nbsp; Arsa sahibi ile müteahhit arasında düzenle\" />\n\n   <link rel=\"canonical\" content=\"noterlikrehberi.net/rehber/index.html?1997-69-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1997-69-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Kat karşılığı inşaat sözleşmesinin feshinde harç ve damga vergisi Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1997-69 sayılı genelge\",\n\n   mailsubject: \"Tavsiye: Noterlik Rehberi - 1997-69 sayılı genelge &nbsp; &nbsp;FESİHNAMELER&nbsp; &nbsp;MEVZUAT&nbsp; &nbsp;GENELGE VE GENEL YAZILAR &nbsp; &nbsp;TAVSİYELER&nbsp; &nbsp;VEZNE\",\n\n   sharesubject: \"Noterlik Rehberi - 1997-69 sayılı genelge &nbsp; &nbsp;FESİHNAMELER&nbsp; &nbsp;MEVZUAT&nbsp; &nbsp;GENELGE VE GENEL YAZILAR &nbsp; &nbsp;TAVSİYELER&nbsp; &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1997-69-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1997-69-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1997-69-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1997-69-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1997-69-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1997-69-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1997-69-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1997-69 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1997-69-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1997-69 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"fesihname-dizini.html\" class=\"topiclink\" title=\"FESIHNAME-FIHRISTI\">FESİHNAMELER</a>  &nbsp; <a href=\"fesihname-mevzuat.html\" class=\"topiclink\" title=\"FESIHNAME-MEVZUAT\">MEVZUAT</a>  &nbsp; <a href=\"fesihname-genelgeler-genelyazilar.html\" class=\"topiclink\" title=\"FESIHNAME-GENELGELER-GENELYAZILAR\">GENELGE VE GENEL YAZILAR </a>  &nbsp; <a href=\"tavsiyeler-oneriler.html#__refheading___toc508657189\" class=\"topiclink\" title=\"TAVSIYELER-ONERILER FESİHNAME\">TAVSİYELER</a>  &nbsp; <a href=\"javascript:void(0);\" onclick=\"return hmshowPopup(event, popid_1011909327, this);\" class=\"popuplink\" title=\"FESIHNAME-VEZNE\">VEZNE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 25.12:1997</p>\n\n<p>Özü : Kat karşılığı inşaat sözleşmesinin feshinde harç ve damga vergisi Hk.</p>\n\n<p>Sayı : Hukuk 20649</p>\n\n<p>&nbsp;</p>\n\n<p style=\"text-align: center;\">GENELGE</p>\n\n<p style=\"text-align: center;\">(69)</p>\n\n<p>&nbsp;</p>\n\n<p>Arsa sahibi ile müteahhit arasında düzenlenen 22.000.000.000 lira bedelli kat karşılığı inşaat sözleşmelerinin feshine ilişkin iş kağıdında ayrıca miktarı belirli bir borç taahhüdüne de yer verilmesi halinde bu kağıdın ne surette harç ve damga vergisine tabi tutulacağı hususu Maliye Bakanlığından sorulmuştu. Anılan Bakanlığın Yönetim Kurulumuzun 16.12.1997 günlü toplantısında görüşülen 26.11.1997 günlü ve 50885 sayılı yazısında</p>\n\n<p>&nbsp;</p>\n\n<p>&quot;Bilindiği üzere, 488 sayılı Kanunun 6 ncı maddesinin ikinci paragrafında, bir kağıtta toplanan akit ve işlemler birbirine bağlı ve bir asıldan doğma oldukları takdirde damga vergisi, en yüksek vergi alınmasını gerektiren akit veya işlem üzerinden alınır hükmü yer almaktadır.</p>\n\n<p>&nbsp;</p>\n\n<p>Yazınız ekinde yer alan yazı konusu işlem belgesinde. inşaat sözleşmesinin feshi ile beraber, arsa sahiplerince müteahhide masraf, emek v.s. karşılığı olarak 15.000.000.000 lira verileceği kararlaştırılacağından, birbirine bağlı iki işlem olan sözleşmenin feshi ve ödeme taahhüdü işlemlerinde, nispi damga vergisinin 488 sayılı Kanunun 6 ncı maddesinin 2 nci paragrafında yer alan hüküm gereğince en yüksek vergi alınmasını gerektiren yani taahhüt edilen meblağ üzerinden tahsili icab eder&quot;. denilmektedir.</p>\n\n<p>&nbsp;</p>\n\n<p>Buna göre fesih işleminin damga vergisi, (22.000.000.000xbinde 1,2=) 26.400.000.-TL., taahhüt işleminin damga vergisi ise )15.000.000.000xbinde 6=90.000.000.-TL. olduğundan, işlemden alınacak damga vergisi tutarı 90.000.000.-TL. olacaktır.</p>\n\n<p>&nbsp;</p>\n\n<p>Öte yandan Maliye Bakanlığı yazısanda harç uygulaması yönünden bir açıklamaya yer verilmemiş olmakla birlikte, her iki işlem itibariyle harcın nispeti değişmeyeceğinden, 492 sayılı Kanunun 46 ncı maddesi hükmüne göre feshedilen kat karşılığı inşaat sözleşmesinin ihtiva ettiği 22.000.000.000 liralık değerin, nispi harcın matrahı olarak alınması gerekmektedir.</p>\n\n<p>&nbsp;</p>\n\n<p>Bilginizi ve gereğinin buna göre yapılmasını rica ederim. Saygılarımla.</p>\n\n<p>&nbsp;</p>\n\n<p style=\"text-align: left; line-height: 1.36;\">BAŞKAN</p>\n\n<p style=\"text-align: left; line-height: 1.36;\">Hasip DINÇER</p>\n\n<p style=\"text-align: left; line-height: 1.36;\">(Ankara 24. Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1997-69-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:07.474860"
}