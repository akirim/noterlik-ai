{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1998-3-sayili-genelge.html",
    "title": "1998-3 sayılı genelge",
    "description": "Ankara, 22.01.1998 Özü: Kati araç satışlarının feshi işleminin devir niteliğinde olduğu Hk  G E N E L G E ( 3 )  \tKati oto satışlarının feshi işlemlerinin fesih işlemi gibi m",
    "keywords": [
      "araç satışlarının feshi işleminin devir niteliğinde olduğu Hk"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1998-3 sayılı genelge Email Gönder 1998-3 sayılı genelge << Fihrist-Ana sayfa >> 1998-3 sayılı genelge FESİHNAMELER    MEVZUAT    GENELGE VE GENEL YAZILAR     TAVSİYELER    VEZNE Ankara, 22.01.1998 Özü: Kati araç satışlarının feshi işleminin devir niteliğinde olduğu Hk G E N E L G E ( 3 ) Kati oto satışlarının feshi işlemlerinin fesih işlemi gibi mi yoksa yeni bir devir işlemi gibi mi harç ve damga vergisi tahakkukuna esas alınacağı hususunda intikal eden tereddütler üzerine Maliye Bakanlığından görüş istenmişti. Gelirler Genel Müdürlüğünden alınan 13.11.1996 günlü 53773 sayılı yazıda sonuç olarak, “Borçlar Kanununun 202-207 nci maddelerinde, ayıplı mal satımlarında satış sözleşmesinin alıcı tarafından feshedilmesi hususu ayrıntılı olarak düzenlenmiştir. Satılan malın alıcıya tesliminden itibaren bir yıl içinde alıcı sözleşmenin feshi hakkını satıcıya karşı kullanabilir. Borçlar Kanunundaki bu düzenlemeye göre, fesih hakkı kullanıldığında taraflar sözleşme gereği elde ettikleri menfaatleri birbirlerine iade etme yükümlülüğü altına girerler. Yani, satıcı faizi ile satış parasını alıcıya, alıcı da satış konusu malı elde ettiği yararla birlikte satıcıya iade etmek zorundadır. Oto alım-satım sözleşmelerinin, Borçlar Kanununun 202-207 nci maddeleri gereğince satılan malın ayıplı olması veya başkaca nedenlerle alıcı tarafından feshedilmesi mümkündür. Bu durumda, tarafların edimlerini karşılıklı olarak yerine getirmesinde satıcı açısından bir problem yoktur. Alıcı açısından ise, satış konusu mal tescilli oto ise iadenin mutlaka Karayolları Trafik Kanununun 20 nci maddesinin (d) bendi uyarınca noterlikte yapılması gerekecektir. Noterlikte yapılacak bu işlemde ise oto alım-satım sözleşmesinden farklı bir işlem prosedürü işlemeyecektir. Kati oto satışı sözleşmelerinin feshedilmesi hallerinde, aracın satıcı adına tescili yapılarak geri verilmesi sağlanacağından, trafik sicilinde yapılacak devir işlemini temin etmek için taraflar arasında noterde düzenlenen kağıdın yeni bir oto satış (devir) mukavelesi olarak kabul edilmesi icabeder. Dolayısıyla söz konusu kağıdın 492 sayılı Kanunun 43 ncü maddesi hükmüne göre tayin olunacak değer üzerinden 488 sayılı Damga Vergisi Kanununa ekli (1) sayılı tablonun I-1/a bendine istinaden binde 6 damga vergisine, noterde yapılacak işlemlerin de 492 sayılı Harçlar Kanununa bağlı (2) sayılı tarifenin I/1 pozisyonuna istinaden binde 0,60 nispetinde harca tabi tutulması gerekmektedir.”  denilmiştir. Yönetim Kurulunda yapılan görüşmeler sonunda, alıcı adına tescil yapıldıktan sonra feshin mümkün olmadığı, bundan sonra yapılacak fesih işleminin bir devir veya satış olarak kabulü gerektiği sonucuna varılmış, ancak alıcı adına tescil yapılmadan önce çıkan nedenlerle bu işlemin feshi istendiğinde, alıcı adına aracın tescili söz konusu olmadığından, bu safhada yapılan fesih işlemleri yönünden konunun bir kere daha değerlendirilmesi anılan Bakanlıktan istenmişti. Maliye Bakanlığı Gelirler Genel Müdürlüğünün 27.10.1997 günlü 45587 sayılı yazıları ile, yazımız konusunda Adalet Bakanlığı Hukuk İşleri Genel Müdürlüğünden Maliye Bakanlığına gönderilen 07.10.1997 günlü 15298 sayılı yazı, Birliğimize intikal ettirilmekle , konu Yönetim Kurulunun 16.01.1998 günlü toplantısında yeniden görüşülmüştür. Adalet Bakanlığının anılan yazısında da, “2918 sayılı Karayolları Trafik Kanununun 20/d maddesine göre, tescilli araçların her çeşit satış ve devir işlemleri, araç sahibi adına düzenlenmiş tescil belgesi esas alınarak noterlikte yapılması gerektiği hüküm altına alınmıştır. Ayrıca, kati satış senedi ile satılmış bir otonun, araçta meydana çıkan bazı nedenlerle veya önceden bilinmeyen hukuki sebeplerle alıcı adına tescil ve kaydının mümkün bulunmaması halinde feshine engel bir kanun hükmü de bulunmamaktadır.  ... Kati oto sözleşmesi ile satılan aracın teslimi ile mülkiyet alıcıya geçmektedir. Bu sözleşmenin aracın yeni sahibi adına tescili yapılmadan önce feshedilmesi halinde mülkiyet yeniden eski sahibine geçeceğinden yeniden bir iktisap söz konusu olacaktır. Bu durumda, kati oto sözleşmelerinin alıcı adına tescil yapılmadan önce feshi halinde de, noterlikte yapılacak işlemin alım-satım veya devir sözleşmesi olarak değerlendirilmesi ve buna göre damga vergisi alınması gerektiği düşünülmektedir.” denilmektedir. Bilginizi ve gereğinin buna göre yapılmasını rica ederim. Saygılarımla. BAŞKAN Hasip DİNÇER (Ankara 24. Noteri) M.ÖZARI GK. Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1998-3 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1998-3-sayili-genelge.html",
        "title": "",
        "target": "",
        "type": "internal"
      },
      {
        "text": "1998-3 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1998-3-sayili-genelge.html",
        "title": "",
        "target": "_top",
        "type": "internal"
      },
      {
        "text": "FESİHNAMELER",
        "href": "fesihname-dizini.html",
        "title": "FESIHNAME-FIHRISTI",
        "target": "",
        "type": "internal"
      },
      {
        "text": "MEVZUAT",
        "href": "fesihname-mevzuat.html",
        "title": "FESIHNAME-MEVZUAT",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "fesihname-genelgeler-genelyazilar.html",
        "title": "FESIHNAME-GENELGELER-GENELYAZILAR",
        "target": "",
        "type": "internal"
      },
      {
        "text": "TAVSİYELER",
        "href": "tavsiyeler-oneriler.html#__refheading___toc508657189",
        "title": "TAVSIYELER-ONERILER FESİHNAME",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "FESIHNAME-VEZNE",
        "target": "",
        "type": "internal"
      },
      {
        "text": "Karayolları Trafik Kanunu",
        "href": "karayollari-trafik-kanunu.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Karayolları Trafik Kanunu",
        "href": "karayollari-trafik-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1998-3 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1998-3 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"araç satışlarının feshi işleminin devir niteliğinde olduğu Hk\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 22.01.1998 Özü: Kati araç satışlarının feshi işleminin devir niteliğinde olduğu Hk &nbsp;G E N E L G E ( 3 ) &nbsp;\tKati oto satışlarının feshi işlemlerinin fesih işlemi gibi m\" />\n\n   <link rel=\"canonical\" content=\"noterlikrehberi.net/rehber/index.html?1998-3-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1998-3-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"araç satışlarının feshi işleminin devir niteliğinde olduğu Hk\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1998-3 sayılı genelge\",\n\n   mailsubject: \"Tavsiye: Noterlik Rehberi - 1998-3 sayılı genelge &nbsp; &nbsp;FESİHNAMELER&nbsp; &nbsp;MEVZUAT&nbsp; &nbsp;GENELGE VE GENEL YAZILAR &nbsp; &nbsp;TAVSİYELER&nbsp; &nbsp;VEZNE\",\n\n   sharesubject: \"Noterlik Rehberi - 1998-3 sayılı genelge &nbsp; &nbsp;FESİHNAMELER&nbsp; &nbsp;MEVZUAT&nbsp; &nbsp;GENELGE VE GENEL YAZILAR &nbsp; &nbsp;TAVSİYELER&nbsp; &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1998-3-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1998-3-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1998-3-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1998-3-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1998-3-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1998-3-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1998-3-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1998-3 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1998-3-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1998-3 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"fesihname-dizini.html\" class=\"topiclink\" title=\"FESIHNAME-FIHRISTI\">FESİHNAMELER</a>  &nbsp; <a href=\"fesihname-mevzuat.html\" class=\"topiclink\" title=\"FESIHNAME-MEVZUAT\">MEVZUAT</a>  &nbsp; <a href=\"fesihname-genelgeler-genelyazilar.html\" class=\"topiclink\" title=\"FESIHNAME-GENELGELER-GENELYAZILAR\">GENELGE VE GENEL YAZILAR </a>  &nbsp; <a href=\"tavsiyeler-oneriler.html#__refheading___toc508657189\" class=\"topiclink\" title=\"TAVSIYELER-ONERILER FESİHNAME\">TAVSİYELER</a>  &nbsp; <a href=\"javascript:void(0);\" onclick=\"return hmshowPopup(event, popid_1011909327, this);\" class=\"popuplink\" title=\"FESIHNAME-VEZNE\">VEZNE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 22.01.1998</p>\n\n<p>Özü: Kati araç satışlarının feshi işleminin devir niteliğinde olduğu Hk</p>\n\n<p><span style=\"font-size: 13px; color: #000000;\">&nbsp;</span></p>\n\n<p>G E N E L G E</p>\n\n<p>( 3 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"width:48px;display:inline-block\">&nbsp;</span>Kati oto satışlarının feshi işlemlerinin fesih işlemi gibi mi yoksa yeni bir devir işlemi gibi mi harç ve damga vergisi tahakkukuna esas alınacağı hususunda intikal eden tereddütler üzerine Maliye Bakanlığından görüş istenmişti.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Gelirler Genel Müdürlüğünden alınan 13.11.1996 günlü 53773 sayılı yazıda sonuç olarak,</p>\n\n<p> &nbsp; &nbsp; &nbsp; &nbsp; &nbsp; &nbsp;“Borçlar Kanununun 202-207 nci maddelerinde, ayıplı mal satımlarında satış sözleşmesinin alıcı tarafından feshedilmesi hususu ayrıntılı olarak düzenlenmiştir. Satılan malın alıcıya tesliminden itibaren bir yıl içinde alıcı sözleşmenin feshi hakkını satıcıya karşı kullanabilir. Borçlar Kanunundaki bu düzenlemeye göre, fesih hakkı kullanıldığında taraflar sözleşme gereği elde ettikleri menfaatleri birbirlerine iade etme yükümlülüğü altına girerler. Yani, satıcı faizi ile satış parasını alıcıya, alıcı da satış konusu malı elde ettiği yararla birlikte satıcıya iade etmek zorundadır.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Oto alım-satım sözleşmelerinin, Borçlar Kanununun 202-207 nci maddeleri gereğince satılan malın ayıplı olması veya başkaca nedenlerle alıcı tarafından feshedilmesi mümkündür. Bu durumda, tarafların edimlerini karşılıklı olarak yerine getirmesinde satıcı açısından bir problem yoktur. Alıcı açısından ise, satış konusu mal tescilli oto ise iadenin mutlaka <a href=\"karayollari-trafik-kanunu.html\" class=\"topiclink\">Karayolları Trafik Kanunu</a>nun 20 nci maddesinin (d) bendi uyarınca noterlikte yapılması gerekecektir. Noterlikte yapılacak bu işlemde ise oto alım-satım sözleşmesinden farklı bir işlem prosedürü işlemeyecektir.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Kati oto satışı sözleşmelerinin feshedilmesi hallerinde, aracın satıcı adına tescili yapılarak geri verilmesi sağlanacağından, trafik sicilinde yapılacak devir işlemini temin etmek için taraflar arasında noterde düzenlenen kağıdın yeni bir oto satış (devir) mukavelesi olarak kabul edilmesi icabeder. Dolayısıyla söz konusu kağıdın 492 sayılı Kanunun 43 ncü maddesi hükmüne göre tayin olunacak değer üzerinden 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>na ekli (1) sayılı tablonun I-1/a bendine istinaden binde 6 damga vergisine, noterde yapılacak işlemlerin de 492 sayılı <a href=\"harclar-kanunu.html\" class=\"topiclink\">Harçlar Kanunu</a>na bağlı (2) sayılı tarifenin I/1 pozisyonuna istinaden binde 0,60 nispetinde harca tabi tutulması gerekmektedir.” &nbsp;denilmiştir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Yönetim Kurulunda yapılan görüşmeler sonunda, alıcı adına tescil yapıldıktan sonra feshin mümkün olmadığı, bundan sonra yapılacak fesih işleminin bir devir veya satış olarak kabulü gerektiği sonucuna varılmış, ancak alıcı adına tescil yapılmadan önce çıkan nedenlerle bu işlemin feshi istendiğinde, alıcı adına aracın tescili söz konusu olmadığından, bu safhada yapılan fesih işlemleri yönünden konunun bir kere daha değerlendirilmesi anılan Bakanlıktan istenmişti.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Maliye Bakanlığı Gelirler Genel Müdürlüğünün 27.10.1997 günlü 45587 sayılı yazıları ile, yazımız konusunda Adalet Bakanlığı Hukuk İşleri Genel Müdürlüğünden Maliye Bakanlığına gönderilen 07.10.1997 günlü 15298 sayılı yazı, Birliğimize intikal ettirilmekle , konu Yönetim Kurulunun 16.01.1998 günlü toplantısında yeniden görüşülmüştür.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Adalet Bakanlığının anılan yazısında da, “<span style=\"font-weight: bold;\">2918 sayılı </span><a href=\"karayollari-trafik-kanunu.html\" class=\"topiclink\">Karayolları Trafik Kanunu</a><span style=\"font-weight: bold;\">nun 20/d maddesine göre, tescilli araçların her çeşit satış ve devir işlemleri, araç sahibi adına düzenlenmiş tescil belgesi esas alınarak noterlikte yapılması gerektiği hüküm altına alınmıştır.</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;Ayrıca, kati satış senedi ile satılmış bir otonun, araçta meydana çıkan bazı nedenlerle veya önceden bilinmeyen hukuki sebeplerle alıcı adına tescil ve kaydının mümkün bulunmaması halinde feshine engel bir kanun hükmü de bulunmamaktadır. &nbsp;...</span></p>\n\n<p><span style=\"width:48px;display:inline-block\">&nbsp;</span><span style=\"font-weight: bold;\">Kati oto sözleşmesi ile satılan aracın teslimi ile mülkiyet alıcıya geçmektedir. Bu sözleşmenin aracın yeni sahibi adına tescili yapılmadan önce feshedilmesi halinde mülkiyet yeniden eski sahibine geçeceğinden yeniden bir iktisap söz konusu olacaktır.</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"width:48px;display:inline-block\">&nbsp;</span><span style=\"font-weight: bold;\">Bu durumda, kati oto sözleşmelerinin alıcı adına tescil yapılmadan önce feshi halinde de, noterlikte yapılacak işlemin alım-satım veya devir sözleşmesi olarak değerlendirilmesi ve buna göre damga vergisi alınması gerektiği düşünülmektedir.” denilmektedir.</span></p>\n\n<p><span style=\"font-weight: bold;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;Bilginizi ve gereğinin buna göre yapılmasını rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla.</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</p>\n\n<p> Hasip DİNÇER</p>\n\n<p>(Ankara 24. Noteri)</p>\n\n<p>M.ÖZARI</p>\n\n<p>GK.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"1998-3-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:09.207049"
}