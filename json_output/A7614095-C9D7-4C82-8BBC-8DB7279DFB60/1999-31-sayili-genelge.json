{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\1999-31-sayili-genelge.html",
    "title": "1999-31 sayılı genelge",
    "description": "Ankara, 2.9.1999 Özü: Bazı vergi kanunlarında değişiklik yapan 4444 sayılı Kanun Hk.  G E N E L G E ( 31 )              14 Ağustos 1999 günlü ve 23786 sayılı Resmi Gazete’de",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 1999-31 sayılı genelge Email Gönder 1999-31 sayılı genelge << Fihrist-Ana sayfa >> 1999-31 sayılı genelge DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR Ankara, 2.9.1999 Özü: Bazı vergi kanunlarında değişiklik yapan 4444 sayılı Kanun Hk. G E N E L G E ( 31 ) 14 Ağustos 1999 günlü ve 23786 sayılı Resmi Gazete’de yayımlanan ve bazı vergi kanunlarında değişiklik yapan 4444 sayılı Kanun ekte gönderilmiş olmakla birlikte noterliklerimizi ilgilendiren bazı hükümlerle ilgili açıklamalara aşağıda yer verilmiştir. I- GELİR VERGİSİ KANUNU İLE İLGİLİ DEĞİŞİKLİKLER MADDE 2-(Yürürlük: 01.01.2000) 193 sayılı Gelir Vergisi Kanununun mükerrer 120 nci maddesi değiştirilerek geçici verginin 6 şar aylık dönemlere münhasır olmak üzere bu dönemleri izleyen ikinci ayın 15 nci günü akşamına kadar beyan ve ödenmesi esası getirilmiştir. Buna göre 01.01.2000 tarihinden itibaren geçici vergi 1 Ocak-30 Haziran ve 1 Temmuz-31 Aralık itibariyle iki dönem üzerinden ve bu dönemleri izleyen 2 nci ayın 15 inci günü akşamına kadar beyan edilerek ödenecektir. Maddede ayrıca Bakanlar Kurulu’na geçici vergi dönemlerini 3 aya indirmeye yetki verilmektedir. MADDE 3-(Yürürlük: yayımında) * Eklenen geçici 55 nci madde, Kanunun 3 üncü maddesi ile 193 sayılı Kanuna eklenen geçici 55 inci madde ile 01.01.1999 -31.12.2002 tarihleri arasında elde edilen ve tevkif suretiyle vergilendirilen ve 193 sayılı Gelir Vergisi Kanununun 75 nci maddesinin 7,12 ve 14 üncü bentlerinde yer alan (menkul sermaye iratları) mevduat faizi, repo kazancı ve kar payları ile menkul kıymetler yatırım fonlarının katılma belgelerine ödenen kar payları için beyanname uygulaması kaldırılmıştır. Buna göre sözü edilen Menkul Sermaye İratları üzerinden yapılan stopaj ile yetinilmekte ve ek vergiyi gerektiren beyanname uygulaması sona ermektedir. Dolayısıyla diğer gelirler ve bu meyanda serbest meslek faaliyetinden doğan gelirler için verilecek yıllık beyannamelere yukarıdaki gelirler yazılmayacaktır. * Ticari işletmeye dahil bu nevi gelirlerde beyanname uygulaması devam etmektedir. Eklenen geçici 56 ncı madde Kanunun 3 üncü maddesi ile eklenen bu madde ile 1999-2002 yılları gelirlerinin vergilendirilmesinde 193 sayılı Gelir Vergisi Kanununun 1,2,80,81,82, geçici 46 ve geçici 47 nci maddelerinin yerine yeni hükümler getirilmektedir. Yapılan bu düzenleme ile gelirin tanımı, unsurları, diğer kazanç ve iratların vergilendirilmesi, mali milat uygulaması ve vergi gelirlerinin tabi olduğu vergi nispetine ilişkin hükümler yer almaktadır. Yapılan düzenlemeler aşağıda özet olarak sıralanmıştır. Geçici 56 ncı maddenin A ve B fıkraları ile 193 sayılı Kanunun gelirin tanımı ve gelir unsurları ile ilgili 1 ve 2 nci maddeleri değiştirilerek 4369 sayılı Kanunla yapılan düzenleme öncesindeki hükümlere dönülmektedir. Bu değişiklik paralelinde aynı maddenin C, D, E ve F fıkraları ile Gelir Vergisi Kanununun 2 nci maddesinde sayılan gelir unsurlarının dışında kalan diğer kazanç ve iratların vergilendirilmesine ilişkin prensiplerde 4369 sayılı Kanun öncesindeki hükümlere dönülmüştür. Bu çerçevede 193 sayılı Kanunun 80,81,82 ve geçici 46 ncı maddelerinin yerine getirilen yeni hükümlerle “Kaynağı ne olursa olsun her türlü kazanç ve iratlar” yerine “değer artışı ve arizi kazançlar” meyanındaki diğer kazanç ve iratların vergilendirilmesi öngörülmüştür. Bu düzenlemede önemli görülen husus maddede belirtilen değer artış ve arizi kazanç kaynaklarının her birinden ayrı ayrı 3,5 milyar lirayı geçen safi kazanç tutarları vergiye tabi tutulmaktadır. Değişen geçici madde 47 Gelir Vergisi Kanununun Geçici 56 ncı maddenin H fıkrası ile değiştirilen geçici 47 nci maddesinde, 30.09.1999 tarihi itibariyle uygulanan mali milat ertelenerek, 1999, 2000, 2001 ve 2002 gelirleri itibariyle yeniden düzenlenmiş ve bu madde kapsamındaki değerler ile işlem ve bildirimlerden hareketle vergi incelemesi ve tarhiyat yapılmaması esası getirilmiştir. Eklenen geçici madde 57 Kanunun 3 üncü maddesi ile Gelir Vergisi Kanununa eklenen geçici 57 nci madde ile ücretler hariç diğer gelirlerde 5 puanlık vergi artışı getirilmiştir. Bu artış 1999 yılı gelirlerine de uygulanacak olup, geçici vergi nispetini etkilememektedir. MADDE 14 -kaldırılan hükümler Maddenin D fıkrası ile  4369 sayılı Kanunun Geçici 7 nci maddesi kaldırılarak telif hakkı sahiplerinin beyanname verme zorunluluğu kaldırılmıştır.. (Yürürlük: 01.01.1999 dan geçerli olmak üzere yayımında) II- VERGİ USUL KANUNU İLE İLGİLİ DEĞİŞİKLİKLER MADDE 7- (Yürürlük: yayımında) Vergi ve cezadaki uzlaşma kapsamından 213 sayılı Kanunun 344 üncü maddesindeki kaçakçılık fiilini gerektiren vergi ve ceza çıkarılmıştır. Bunlar için uzlaşma söz konusu olmayacaktır. MADDE 14- Kaldırılan hükümler Maddenin B fıkrasının 2 nci bendi ile 213 sayılı Kanunun 368 nci maddesinde yapılan değişiklikle vergi ziyaı cezasına gecikme faizi uygulamasından vazgeçilmiştir. (Yürürlük: yayımında) III- EMLAK VERGİSİ KANUNU İLE İLGİLİ DEĞİŞİKLİKLER MADDE 8-(Yürürlük: yayımında) 1319 sayılı Emlak Vergisi Kanununun 29 ncu maddesinde yapılan değişikliğe göre Emlak  Vergisi matrahı her  yıl  yeniden  değerleme  oranının yarısı kadar artırılacaktır. BKK ile “0” sıfır ile yeniden değerleme oranı arasında tespit yetkisi de getirilmiştir. Eklenen geçici madde 18 Kanunun 8 inci maddesi ile 1319 sayılı Kanuna eklenen bu madde ile Emlak Vergisi uygulamasında 1998 yılı genel beyan döneminde beyan edilen Emlak Vergisi Değerleri yönünden 01.11.1999-31.12.1999 tarihleri arasında yeniden beyanname verme imkanı sağlanmıştır. * Bu beyannamedeki değerin 1998 yılı asgari beyan değerlerinin bu yıl için tespit olunan yeniden değerleme oranı ile artırılarak bulunan miktardan az olamayacağı hükme bağlanmıştır. * Yeni beyan değeri 1999 yılı vergilerini etkilemeyecektir. 2000 yılından itibaren bu değerler üzerinden vergi ödenmesi öngörülmüştür. IV- BELEDİYE GELİRLERİ KANUNU İLE İLGİLİ DEĞİŞİKLİK MADDE 9- (Yürürlük 01.01.2000) 2464 sayılı Kanunun mükerrer 44 üncü maddesi değiştirilerek Çevre Temizlik Vergisi ödemelerinin Emlak Vergisi taksidi ile birleştirilerek ödenmesi sağlanmıştır. V- Harçlar Kanunu İLE İLGİLİ DEĞİŞİKLİKLER MADDE 10-(Yürürlük:yayımında) 492 sayılı Harçlar Kanununun 63 üncü maddesi değiştirilerek; * Tapu harcı matrahının beyan olunan Emlak Vergisi değerlerinin her yıl yeniden değerleme oranında artırılması ile bulunması, * Yeni inşa olunan binalarda harcın matrahının arsa veya arsa payı beyan değerlerine yeniden değerleme oranı uygulanarak bulunması, * Harcın yeniden değerleme oranı ile bulunan miktar veya beyan değerinden daha fazla olandan alınması, * Yeniden değerleme oranı ile bulunacak miktardan daha düşük beyanda bulunulması halinde aradaki farkın %25 nispetinde vergi ziyaı cezası ile alınması, esası getirilmiştir. MADDE 12- (Yürürlük:yayımında) 492 sayılı Kanuna eklenen geçici 5 inci madde ile 01.11.1999-31.12.1999 tarihleri arasında verilen yeni beyanlar tapu harcı matrahında kayıtlı değer veya Emlak Vergisi değeri olarak kabul edilmiştir. Bu değerler müteakip yıllarda yeniden değerleme oranı ile artırılarak tapu harcının matrahı bulunacaktır. Bilgi edinilmesini rica ederim. Saygılarımla. BAŞKAN Hasip DİNÇER (Ankara 24.Noteri) A.KAHRAMAN Y.O. Güncelleme: 20.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "1999-31 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F1999-31-sayili-genelge.html",
        "title": "",
        "target": "",
        "type": "internal"
      },
      {
        "text": "1999-31 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?1999-31-sayili-genelge.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Emlak Vergisi Kanunu",
        "href": "http://www.mevzuat.gov.tr/MevzuatMetin/1.5.1319.pdf",
        "title": "",
        "target": "_blank",
        "type": "external"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 20.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "1999-31 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>1999-31 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 2.9.1999 Özü: Bazı vergi kanunlarında değişiklik yapan 4444 sayılı Kanun Hk. &nbsp;G E N E L G E ( 31 ) &nbsp; &nbsp; &nbsp; &nbsp; &nbsp; &nbsp; &nbsp;14 Ağustos 1999 günlü ve 23786 sayılı Resmi Gazete’de\" />\n\n   <link rel=\"canonical\" content=\"noterlikrehberi.net/rehber/index.html?1999-31-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"1999-31-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"1999-31 sayılı genelge\",\n\n   mailsubject: \"Tavsiye: Noterlik Rehberi - 1999-31 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 1999-31 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"1999-31-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"1999-31-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?1999-31-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?1999-31-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?1999-31-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?1999-31-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F1999-31-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>1999-31 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?1999-31-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">1999-31 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 2.9.1999</p>\n\n<p>Özü: Bazı vergi kanunlarında değişiklik yapan 4444 sayılı Kanun Hk.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>G E N E L G E</p>\n\n<p>( 31 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;14 Ağustos 1999 günlü ve 23786 sayılı Resmi Gazete’de yayımlanan ve bazı vergi kanunlarında değişiklik yapan 4444 sayılı Kanun ekte gönderilmiş olmakla birlikte noterliklerimizi ilgilendiren bazı hükümlerle ilgili açıklamalara aşağıda yer verilmiştir.</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;I- GELİR VERGİSİ KANUNU İLE İLGİLİ DEĞİŞİKLİKLER</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 2-(Yürürlük: 01.01.2000)</p>\n\n<p> &nbsp; &nbsp; &nbsp; &nbsp; &nbsp; &nbsp;193 sayılı <a href=\"gelir-vergisi-kanunu.html\" class=\"topiclink\">Gelir Vergisi Kanunu</a>nun mükerrer 120 nci maddesi değiştirilerek geçici verginin 6 şar aylık dönemlere münhasır olmak üzere bu dönemleri izleyen ikinci ayın 15 nci günü akşamına kadar beyan ve ödenmesi esası getirilmiştir. Buna göre 01.01.2000 tarihinden itibaren geçici vergi 1 Ocak-30 Haziran ve 1 Temmuz-31 Aralık itibariyle iki dönem üzerinden ve bu dönemleri izleyen 2 nci ayın 15 inci günü akşamına kadar beyan edilerek ödenecektir.</p>\n\n<p> &nbsp; &nbsp; &nbsp; &nbsp; &nbsp; &nbsp;Maddede ayrıca Bakanlar Kurulu’na geçici vergi dönemlerini 3 aya indirmeye yetki verilmektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 3-(Yürürlük: yayımında)</p>\n\n<p> &nbsp; &nbsp; &nbsp; &nbsp; &nbsp; &nbsp;* Eklenen geçici 55 nci madde,</p>\n\n<p> &nbsp; &nbsp; &nbsp; &nbsp; &nbsp; &nbsp;Kanunun 3 üncü maddesi ile 193 sayılı Kanuna eklenen geçici 55 inci madde ile 01.01.1999 -31.12.2002 tarihleri arasında elde edilen ve tevkif suretiyle vergilendirilen ve 193 sayılı <a href=\"gelir-vergisi-kanunu.html\" class=\"topiclink\">Gelir Vergisi Kanunu</a>nun 75 nci maddesinin 7,12 ve 14 üncü bentlerinde yer alan (menkul sermaye iratları) mevduat faizi, repo kazancı ve kar payları ile menkul kıymetler yatırım fonlarının katılma belgelerine ödenen kar payları için beyanname uygulaması kaldırılmıştır.</p>\n\n<p> &nbsp; &nbsp; &nbsp; &nbsp; &nbsp; &nbsp;Buna göre sözü edilen Menkul Sermaye İratları üzerinden yapılan stopaj ile yetinilmekte ve ek vergiyi gerektiren beyanname uygulaması sona ermektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;Dolayısıyla diğer gelirler ve bu meyanda serbest meslek faaliyetinden doğan gelirler için verilecek yıllık beyannamelere yukarıdaki gelirler yazılmayacaktır.</p>\n\n<p> &nbsp; &nbsp; &nbsp; &nbsp; &nbsp; &nbsp;* Ticari işletmeye dahil bu nevi gelirlerde beyanname uygulaması devam etmektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;Eklenen geçici 56 ncı madde</p>\n\n<p><span style=\"width:48px;display:inline-block\">&nbsp;</span>Kanunun 3 üncü maddesi ile eklenen bu madde ile 1999-2002 yılları gelirlerinin vergilendirilmesinde 193 sayılı <a href=\"gelir-vergisi-kanunu.html\" class=\"topiclink\">Gelir Vergisi Kanunu</a>nun 1,2,80,81,82, geçici 46 ve geçici 47 nci maddelerinin yerine yeni hükümler getirilmektedir. Yapılan bu düzenleme ile gelirin tanımı, unsurları, diğer kazanç ve iratların vergilendirilmesi, mali milat uygulaması ve vergi gelirlerinin tabi olduğu vergi nispetine ilişkin hükümler yer almaktadır. Yapılan düzenlemeler aşağıda özet olarak sıralanmıştır.</p>\n\n<p> &nbsp; &nbsp; &nbsp; &nbsp; &nbsp; &nbsp;Geçici 56 ncı maddenin A ve B fıkraları ile 193 sayılı Kanunun gelirin tanımı ve gelir unsurları ile ilgili 1 ve 2 nci maddeleri değiştirilerek 4369 sayılı Kanunla yapılan düzenleme öncesindeki hükümlere dönülmektedir. Bu değişiklik paralelinde aynı maddenin C, D, E ve F fıkraları ile <a href=\"gelir-vergisi-kanunu.html\" class=\"topiclink\">Gelir Vergisi Kanunu</a>nun 2 nci maddesinde sayılan gelir unsurlarının dışında kalan diğer kazanç ve iratların vergilendirilmesine ilişkin prensiplerde 4369 sayılı Kanun öncesindeki hükümlere dönülmüştür. Bu çerçevede 193 sayılı Kanunun 80,81,82 ve geçici 46 ncı maddelerinin yerine getirilen yeni hükümlerle “Kaynağı ne olursa olsun her türlü kazanç ve iratlar” yerine “değer artışı ve arizi kazançlar” meyanındaki diğer kazanç ve iratların vergilendirilmesi öngörülmüştür.</p>\n\n<p> &nbsp; &nbsp; &nbsp; &nbsp; &nbsp; &nbsp;Bu düzenlemede önemli görülen husus maddede belirtilen değer artış ve arizi kazanç kaynaklarının her birinden ayrı ayrı 3,5 milyar lirayı geçen safi kazanç tutarları vergiye tabi tutulmaktadır.</p>\n\n<p> &nbsp; &nbsp; &nbsp; &nbsp; &nbsp; &nbsp;Değişen geçici madde 47</p>\n\n<p> &nbsp; &nbsp; &nbsp; &nbsp; &nbsp;  <a href=\"gelir-vergisi-kanunu.html\" class=\"topiclink\">Gelir Vergisi Kanunu</a>nun Geçici 56 ncı maddenin H fıkrası ile değiştirilen geçici 47 nci maddesinde, 30.09.1999 tarihi itibariyle uygulanan mali milat ertelenerek, 1999, 2000, 2001 ve 2002 gelirleri itibariyle yeniden düzenlenmiş ve bu madde kapsamındaki değerler ile işlem ve bildirimlerden hareketle vergi incelemesi ve tarhiyat yapılmaması esası getirilmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Eklenen geçici madde 57</p>\n\n<p> &nbsp; &nbsp; &nbsp; &nbsp; &nbsp; &nbsp;Kanunun 3 üncü maddesi ile <a href=\"gelir-vergisi-kanunu.html\" class=\"topiclink\">Gelir Vergisi Kanunu</a>na eklenen geçici 57 nci madde ile ücretler hariç diğer gelirlerde 5 puanlık vergi artışı getirilmiştir. Bu artış 1999 yılı gelirlerine de uygulanacak olup, geçici vergi nispetini etkilememektedir.</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 14 -kaldırılan hükümler</p>\n\n<p> &nbsp; &nbsp; &nbsp; &nbsp; &nbsp; &nbsp;Maddenin D fıkrası ile &nbsp;4369 sayılı Kanunun Geçici 7 nci maddesi kaldırılarak telif hakkı sahiplerinin beyanname verme zorunluluğu kaldırılmıştır.. (Yürürlük: 01.01.1999 dan geçerli olmak üzere yayımında)</p>\n\n<p> &nbsp; &nbsp; &nbsp; &nbsp; &nbsp; &nbsp;II- VERGİ USUL KANUNU İLE İLGİLİ DEĞİŞİKLİKLER</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 7- (Yürürlük: yayımında)</p>\n\n<p> &nbsp; &nbsp; &nbsp; &nbsp; &nbsp; &nbsp;Vergi ve cezadaki uzlaşma kapsamından 213 sayılı Kanunun 344 üncü maddesindeki kaçakçılık fiilini gerektiren vergi ve ceza çıkarılmıştır. Bunlar için uzlaşma söz konusu olmayacaktır.</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 14- Kaldırılan hükümler</p>\n\n<p> &nbsp; &nbsp; &nbsp; &nbsp; &nbsp; &nbsp;Maddenin B fıkrasının 2 nci bendi ile 213 sayılı Kanunun 368 nci maddesinde yapılan değişiklikle vergi ziyaı cezasına gecikme faizi uygulamasından vazgeçilmiştir. (Yürürlük: yayımında)</p>\n\n<p> &nbsp; &nbsp; &nbsp; &nbsp; &nbsp; &nbsp;III- EMLAK VERGİSİ KANUNU İLE İLGİLİ DEĞİŞİKLİKLER</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 8-(Yürürlük: yayımında)</p>\n\n<p> &nbsp; &nbsp; &nbsp; &nbsp; &nbsp; &nbsp;1319 sayılı <a href=\"http://www.mevzuat.gov.tr/MevzuatMetin/1.5.1319.pdf\" target=\"_blank\" onclick=\"return HMTrackTopiclink(this);\" class=\"weblink\">Emlak Vergisi Kanunu</a>nun 29 ncu maddesinde yapılan değişikliğe göre Emlak &nbsp;Vergisi matrahı her &nbsp;yıl &nbsp;yeniden &nbsp;değerleme &nbsp;oranının yarısı kadar artırılacaktır. BKK ile “0” sıfır ile yeniden değerleme oranı arasında tespit yetkisi de getirilmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Eklenen geçici madde 18</p>\n\n<p> &nbsp; &nbsp; &nbsp; &nbsp; &nbsp; &nbsp;Kanunun 8 inci maddesi ile 1319 sayılı Kanuna eklenen bu madde ile Emlak Vergisi uygulamasında 1998 yılı genel beyan döneminde beyan edilen Emlak Vergisi Değerleri yönünden 01.11.1999-31.12.1999 tarihleri arasında yeniden beyanname verme imkanı sağlanmıştır.</p>\n\n<p> &nbsp; &nbsp; &nbsp; &nbsp; &nbsp; &nbsp;* Bu beyannamedeki değerin 1998 yılı asgari beyan değerlerinin bu yıl için tespit olunan yeniden değerleme oranı ile artırılarak bulunan miktardan az olamayacağı hükme bağlanmıştır.</p>\n\n<p> &nbsp; &nbsp; &nbsp; &nbsp; &nbsp; &nbsp;* Yeni beyan değeri 1999 yılı vergilerini etkilemeyecektir. 2000 yılından itibaren bu değerler üzerinden vergi ödenmesi öngörülmüştür.</p>\n\n<p> &nbsp; &nbsp; &nbsp; &nbsp; &nbsp; &nbsp;IV- BELEDİYE GELİRLERİ KANUNU İLE İLGİLİ DEĞİŞİKLİK</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 9- (Yürürlük 01.01.2000)</p>\n\n<p> &nbsp; &nbsp; &nbsp; &nbsp; &nbsp; &nbsp;2464 sayılı Kanunun mükerrer 44 üncü maddesi değiştirilerek Çevre Temizlik Vergisi ödemelerinin Emlak Vergisi taksidi ile birleştirilerek ödenmesi sağlanmıştır.</p>\n\n<p> &nbsp; &nbsp; &nbsp; &nbsp; &nbsp; &nbsp;V- Harçlar Kanunu İLE İLGİLİ DEĞİŞİKLİKLER</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 10-(Yürürlük:yayımında)</p>\n\n<p> &nbsp; &nbsp; &nbsp; &nbsp; &nbsp; &nbsp;492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 63 üncü maddesi değiştirilerek;</p>\n\n<p> &nbsp; &nbsp; &nbsp; &nbsp; &nbsp; &nbsp;* Tapu harcı matrahının beyan olunan Emlak Vergisi değerlerinin her yıl yeniden değerleme oranında artırılması ile bulunması,</p>\n\n<p> &nbsp; &nbsp; &nbsp; &nbsp; &nbsp; &nbsp;* Yeni inşa olunan binalarda harcın matrahının arsa veya arsa payı beyan değerlerine yeniden değerleme oranı uygulanarak bulunması,</p>\n\n<p> &nbsp; &nbsp; &nbsp; &nbsp; &nbsp; &nbsp;* Harcın yeniden değerleme oranı ile bulunan miktar veya beyan değerinden daha fazla olandan alınması,</p>\n\n<p> &nbsp; &nbsp; &nbsp; &nbsp; &nbsp; &nbsp;* Yeniden değerleme oranı ile bulunacak miktardan daha düşük beyanda bulunulması halinde aradaki farkın %25 nispetinde vergi ziyaı cezası ile alınması,</p>\n\n<p> &nbsp; &nbsp; &nbsp; &nbsp; &nbsp; &nbsp;esası getirilmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;MADDE 12- (Yürürlük:yayımında)</p>\n\n<p> &nbsp; &nbsp; &nbsp; &nbsp; &nbsp; &nbsp;492 sayılı Kanuna eklenen geçici 5 inci madde ile 01.11.1999-31.12.1999 tarihleri arasında verilen yeni beyanlar tapu harcı matrahında kayıtlı değer veya Emlak Vergisi değeri olarak kabul edilmiştir. Bu değerler müteakip yıllarda yeniden değerleme oranı ile artırılarak tapu harcının matrahı bulunacaktır.</p>\n\n<p> &nbsp; &nbsp; &nbsp; &nbsp; &nbsp; &nbsp;Bilgi edinilmesini rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla.</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Hasip DİNÇER</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; (Ankara 24.Noteri)</p>\n\n<p>A.KAHRAMAN</p>\n\n<p>Y.O.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"1999-31-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:12.511959"
}