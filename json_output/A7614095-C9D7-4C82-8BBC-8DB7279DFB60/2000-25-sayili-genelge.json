{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2000-25-sayili-genelge.html",
    "title": "2000-25 sayılı genelge",
    "description": "Ankara, 22.05.2000 Özü: Organize Sanayi Bölgesinin Harç ve Damga Vergisi Muafiyeti Hk.  G E N E L G E ( 25 )  İLGİ:    a) 19.10.1994 günlü ve 13112 (1994-65), b) 28.08.1997",
    "keywords": [
      "Organize Sanayi Bölgesinin Harç ve Damga Vergisi Muafiyeti Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2000-25 sayılı genelge Email Gönder 2000-25 sayılı genelge << Fihrist-Ana sayfa >> 2000-25 sayılı genelge ORG.SAN.GEN VE GENEL YAZILAR    MEVZUAT    İSTİSNA VE MUAFİYET İSTİSNA GEN VE GENEL YAZILAR Ankara, 22.05.2000 Özü: Organize Sanayi Bölgesinin Harç ve Damga Vergisi Muafiyeti Hk. G E N E L G E ( 25 ) İLGİ:    a) 19.10.1994 günlü ve 13112 (1994-65), b) 28.08.1997 günlü ve Hukuk 13791 (1997-45) sayılı genelgelerimiz. Bilindiği gibi Organize Sanayi Bölgeleri Müteşebbis Teşekkül Başkanlığının işlemlerindeki harç ve damga vergisi uygulaması, ilgi Genelgelerimizle duyurulmuştu. Diğer taraftan 15.04.2000 günlü ve 24021 sayılı Resmi Gazete’de 4562 sayılı Organize Sanayi Bölgeleri Kanunu yayımlanmıştır. Yayımlandığı tarihte yürürlüğe giren ve Organize Sanayi Bölgelerinin kuruluş, yapım ve işletilmesi esaslarını düzenleyen Kanunun 21 inci maddesinde, “Organize Sanayi Bölgesi tüzel kişiliği, bu Kanunun uygulanması ile ilgili işlemlerde her türlü vergi, resim ve harçtan muaftır.” hükmüne yer verilmiştir. Yönetim Kurulumuzun 11.05.2000 günlü toplantısında görüşülerek Genelge yapılmasına karar verilen 4562 sayılı Kanunda Organize Sanayi Bölgelerinin ayrıca; Kamu yararı gereğince adına kamulaştırma yapabileceği, (Mad.5) Organların, Müteşebbis heyet (işletme aşamasında genel kurul), Yönetim ve Denetim Kurulu ile Bölge Müdürlüğü olduğu, (Mad.6) Organize Sanayi Bölgeleri yetkili kurullarınca Sanayi ve Ticaret Bakanlığından proje keşif tutarı ile ilgili kredi talep edilebileceği gibi başka iç ve dış kaynaklardan da kredi kullanabileceği, (Mad.14) Organize Sanayi bölgelerinde yatırım yapacak müteşebbislere arsa satışı yapılacağı, (Mad.15) Yine Organize Sanayi bölgelerinde yatırımcılara arsa tahsis edileceği, (Mad.18) hususları düzenlenmiştir. Yukarıda belirtilen Kanunun uygulanması manasındaki söz konusu işlemler yönünden Organize Sanayi Bölgelerine tanınan vergi ve harç muafiyetinin tatbikinde aşağıdaki hususlara dikkat edilmesi gerekmektedir. a)Organize Sanayi Bölgesinin (ve dolayısıyla organlarının) taraf olduğu işlemler sebebiyle bu kurumun imzasına isabet eden harç yönünden muafiyet uygulanması icabeder. İşlemin karşı tarafının ayrıca harç muafiyeti olmaması durumunda sözü edilen işlem tarafının imzasına tekabül eden harcın alınacağı tabiidir. b)Organize Sanayi Bölgesinin taraf olduğu işlemler nedeniyle düzenlenen kağıtlara ait damga vergisinin tamamının, 488 sayılı Kanunun 24 üncü maddesi hükmü gereğince işlemin diğer tarafını teşkil eden ve damga vergisinden muafiyeti bulunmayan kişi veya kuruluştan tahsil edilmesi gerekir. Ancak, işlemin karşı tarafının herhangi bir kanunla damga vergisinden muaf tutulan bir kuruluş veya genel, katma bütçeli resmi daire (örneğin Sanayi ve Ticaret Bakanlığı, DSİ) İl Özel İdaresi veya belediye olması durumunda, düzenlenen kağıt sebebiyle damga vergisi aranılması mümkün olmayacaktır. Bilgi edinilmesini ve gereğinin buna göre yapılmasını rica ederim. Saygılarımla. BAŞKAN Hasip DİNÇER (Ankara 24.Noteri) Güncelleme: 24.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2000-25 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2000-25-sayili-genelge.html",
        "title": "",
        "target": "",
        "type": "internal"
      },
      {
        "text": "2000-25 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2000-25-sayili-genelge.html",
        "title": "",
        "target": "_top",
        "type": "internal"
      },
      {
        "text": "ORG.SAN.GEN VE GENEL YAZILAR",
        "href": "organize-sanayi-serbest-bolgeleri-hak-genelge-genel-yazilar.html",
        "title": "ORGANİZE SAN. HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "organize-sanayi-bolgeleri-mevzuati.html",
        "title": "ORGANİZE SANAYİ BÖLGELERİ MEVZUATI",
        "target": "",
        "type": "internal"
      },
      {
        "text": "İSTİSNA VE MUAFİYET",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Güncelleme: 24.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2000-25 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2000-25 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Organize Sanayi Bölgesinin Harç ve Damga Vergisi Muafiyeti Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 22.05.2000 Özü: Organize Sanayi Bölgesinin Harç ve Damga Vergisi Muafiyeti Hk. &nbsp;G E N E L G E ( 25 ) &nbsp;İLGİ: &nbsp; &nbsp;a) 19.10.1994 günlü ve 13112 (1994-65), b) 28.08.1997\" />\n\n   <link rel=\"canonical\" content=\"noterlikrehberi.net/rehber/index.html?2000-25-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2000-25-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Organize Sanayi Bölgesinin Harç ve Damga Vergisi Muafiyeti Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2000-25 sayılı genelge\",\n\n   mailsubject: \"Tavsiye: Noterlik Rehberi - 2000-25 sayılı genelge &nbsp; &nbsp;ORG.SAN.GEN VE GENEL YAZILAR&nbsp; &nbsp;MEVZUAT&nbsp; &nbsp;İSTİSNA VE MUAFİYET&nbsp; &nbsp;İSTİSNA GEN VE GENEL YAZILAR\",\n\n   sharesubject: \"Noterlik Rehberi - 2000-25 sayılı genelge &nbsp; &nbsp;ORG.SAN.GEN VE GENEL YAZILAR&nbsp; &nbsp;MEVZUAT&nbsp; &nbsp;İSTİSNA VE MUAFİYET&nbsp; &nbsp;İSTİSNA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2000-25-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2000-25-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2000-25-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2000-25-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2000-25-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2000-25-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2000-25-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2000-25 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2000-25-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2000-25 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"organize-sanayi-serbest-bolgeleri-hak-genelge-genel-yazilar.html\" class=\"topiclink\" title=\"ORGANİZE SAN. HAK. GENELGE VE GENEL YAZILAR\">ORG.SAN.GEN VE GENEL YAZILAR</a>  &nbsp; <a href=\"organize-sanayi-bolgeleri-mevzuati.html\" class=\"topiclink\" title=\"ORGANİZE SANAYİ BÖLGELERİ MEVZUATI\">MEVZUAT</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\"> İSTİSNA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 22.05.2000</p>\n\n<p>Özü: Organize Sanayi Bölgesinin Harç ve Damga Vergisi Muafiyeti Hk.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>G E N E L G E</p>\n\n<p>( 25 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p>İLGİ: &nbsp; &nbsp;a) 19.10.1994 günlü ve 13112 (1994-65),</p>\n\n<p>b) 28.08.1997 günlü ve Hukuk 13791 (1997-45) sayılı genelgelerimiz.</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;Bilindiği gibi Organize Sanayi Bölgeleri Müteşebbis Teşekkül Başkanlığının işlemlerindeki harç ve damga vergisi uygulaması, ilgi Genelgelerimizle duyurulmuştu.</p>\n\n<p> &nbsp; &nbsp; &nbsp; &nbsp; &nbsp; &nbsp;Diğer taraftan 15.04.2000 günlü ve 24021 sayılı Resmi Gazete’de 4562 sayılı Organize Sanayi Bölgeleri Kanunu yayımlanmıştır. Yayımlandığı tarihte yürürlüğe giren ve Organize Sanayi Bölgelerinin kuruluş, yapım ve işletilmesi esaslarını düzenleyen Kanunun 21 inci maddesinde, “Organize Sanayi Bölgesi tüzel kişiliği, bu Kanunun uygulanması ile ilgili işlemlerde her türlü vergi, resim ve harçtan muaftır.” hükmüne yer verilmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Yönetim Kurulumuzun 11.05.2000 günlü toplantısında görüşülerek Genelge yapılmasına karar verilen 4562 sayılı Kanunda Organize Sanayi Bölgelerinin ayrıca; Kamu yararı gereğince adına kamulaştırma yapabileceği, (Mad.5)</p>\n\n<p>Organların, Müteşebbis heyet (işletme aşamasında genel kurul), Yönetim ve Denetim Kurulu ile Bölge Müdürlüğü olduğu, (Mad.6)</p>\n\n<p>Organize Sanayi Bölgeleri yetkili kurullarınca Sanayi ve Ticaret Bakanlığından proje keşif tutarı ile ilgili kredi talep edilebileceği gibi başka iç ve dış kaynaklardan da kredi kullanabileceği, (Mad.14)</p>\n\n<p>Organize Sanayi bölgelerinde yatırım yapacak müteşebbislere arsa satışı yapılacağı, (Mad.15)</p>\n\n<p>Yine Organize Sanayi bölgelerinde yatırımcılara arsa tahsis edileceği, (Mad.18) hususları düzenlenmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Yukarıda belirtilen Kanunun uygulanması manasındaki söz konusu işlemler yönünden Organize Sanayi Bölgelerine tanınan vergi ve harç muafiyetinin tatbikinde aşağıdaki hususlara dikkat edilmesi gerekmektedir.</p>\n\n<p>a)Organize Sanayi Bölgesinin (ve dolayısıyla organlarının) taraf olduğu işlemler sebebiyle bu kurumun imzasına isabet eden harç yönünden muafiyet uygulanması icabeder.</p>\n\n<p>İşlemin karşı tarafının ayrıca harç muafiyeti olmaması durumunda sözü edilen işlem tarafının imzasına tekabül eden harcın alınacağı tabiidir.</p>\n\n<p>b)Organize Sanayi Bölgesinin taraf olduğu işlemler nedeniyle düzenlenen kağıtlara ait damga vergisinin tamamının, 488 sayılı Kanunun 24 üncü maddesi hükmü gereğince işlemin diğer tarafını teşkil eden ve damga vergisinden muafiyeti bulunmayan kişi veya kuruluştan tahsil edilmesi gerekir.</p>\n\n<p>Ancak, işlemin karşı tarafının herhangi bir kanunla damga vergisinden muaf tutulan bir kuruluş veya genel, katma bütçeli resmi daire (örneğin Sanayi ve Ticaret Bakanlığı, DSİ) İl Özel İdaresi veya belediye olması durumunda, düzenlenen kağıt sebebiyle damga vergisi aranılması mümkün olmayacaktır.</p>\n\n<p>Bilgi edinilmesini ve gereğinin buna göre yapılmasını rica ederim. Saygılarımla.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>BAŞKAN</p>\n\n<p>Hasip DİNÇER</p>\n\n<p>(Ankara 24.Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2000-25-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 24.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:14.836138"
}