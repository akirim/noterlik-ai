{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2001-41-sayili-genelge.html",
    "title": "2001-41 sayılı genelge",
    "description": "2005/19 sayılı genelgenin, limited şirketlere ilişkin olan bölümü uygulamadan kaldırılmıştır.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2001-41 sayılı genelge Email Gönder 2001-41 sayılı genelge << Fihrist-Ana sayfa >> 2001-41 sayılı genelge HİSSE DEVİR SÖZ    MEVZUAT    GENELGE VE GENEL YAZILAR    40 SAYILI GENELGE 2005/19 sayılı genelgenin, limited şirketlere ilişkin olan bölümü uygulamadan kaldırılmıştır. Buna göre, anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden damga vergisi ve harç alınması söz konusu olamayacaktır. 2016/18 sayılı genelge Anonim, eshamlı komandit ve limited şirketlerin pay devir sözleşmeleri ile pay devrine ilişkin yönetim kurulu kararlarından harç ve damga vergisi alınmayacaktır. 2016/93 sayılı genel yazı Ankara,  18.9.2001 Özü: Anonim ve Limited şirket pay devri işlemlerinde harç ve damga vergisi uygulaması Hk. G E N E L G E ( 41 ) İLGİ:   1- 04.07.2001 günlü Hukuk 10862-47, 2- 05.07.2001 günlü Hukuk 10911-48, sayılı genel yazılarımız. 4684 sayılı Kanun ile 488 sayılı Damga Vergisi Kanunu ile 492 sayılı Harçlar Kanununda yapılan değişiklikler, ilgi genel yazılarımız ile sizlere duyurulmuştu. 4684 sayılı Kanun ile 488 sayılı Damga Vergisi Kanununda yapılan değişiklikle, anonim eshamlı komandit ve limited şirket kuruluş mukavelelerinden alınacak damga vergisi nispetinin binde 5 olarak değiştirilmesi sonucunda, evvelce kademeli damga vergisine tabi tutulan şirket kuruluş mukavelenamelerinde yer alan hisselerin devri sırasında 488 sayılı Kanunun 14 üncü maddesi hükmü çerçevesinde tahsil olunacak dörtte bir nispetindeki nihai verginin, hangi vergi nispeti dikkate alınarak uygulanacağı konusunda intikal eden tereddütler nedeniyle konu Yönetim Kurulu’nun 28.08.2001 günlü toplantısında görüşülmüştür. Aşağıda 1. maddede bahsi geçen limited şirkete ilişkin hükümleri yürürlükten kaldırılmıştır. 1- Limited şirketlerde hisse devri işlemlerinde damga vergisi ve harç uygulaması 1989/45, 1992/36, 1992/43 ve 2001/5 sayılı Birliğimiz genelgeleri esasları çerçevesinde Limited şirket hisse devirlerinde düzenlenen devir (sözleşmeleri) senetleri şirket ana mukavelesinin tadilini (devrini) sağlayan bir belge mahiyetinde bulunduğundan bu kağıdın 488 sayılı Damga Vergisi Kanununun 14 üncü maddesinin 2 nci fıkrası hükmü gereğince aslından alınan verginin dörtte biri nispetinde damga vergisine tabi tutulması gerekmektedir. Dörtte bir nispetindeki nihai damga vergisinin hesabında ise 2001/5 sayılı genelgemiz esasları çerçevesinde, devir işleminin yapıldığı tarihte yürürlükte bulunan vergi nispeti üzerinden hesaplanan damga vergisi tutarı esas alınacaktır. Buna göre, evvelce kademeli olarak damga vergisine tabi tutulmuş olan limited şirket ana mukavelesinde düzenlenen hisselerin bir bölümünün bugün devir konusu yapılması durumunda, devir işleminin yapıldığı tarihte yürürlükte olan vergi nispetinin (binde 5) devir bedeline tatbiki sonucunda hesaplanan damga vergisinin dörtte birinin alınması gerekmektedir. Bu suretle hesaplanacak damga vergisi tutarı ise (2001 yılı için) 13.000.000.000.-TL.sını aşamayacaktır. Limited şirket hisse devirlerine ilişkin harç uygulaması ise 492 sayılı Kanuna ekli 2 sayılı tarifenin I/1 pozisyonundaki asgari ve azami harç miktarları da dikkate alınmak suretiyle; a)    Ortaktan ortağa devir halinde devir bedeli üzerinden beher imza için binde 0,90 nispetinde, b)    Yeni ortak girecek şahsa devir halinde, devir eden için devir bedeli üzerinden, devir alan için ise şirket sermayesinin toplam tutarı üzerinden binde 0,90 nispetinde, tahsil olunacaktır. Yukarıda 1. maddede bahsi geçen limited şirkete ilişkin hükümleri yürürlükten kaldırılmıştır. 2- Anonim şirketlerde hisse devri işlemlerinde damga vergisi ve harç uygulaması 1987/52 ve 1988/20 sayılı Birliğimiz genelgeleri esasları çerçevesinde, anonim şirket nama yazılı hisse senetlerinin devrine ilişkin olarak düzenlenen devir senetleri, şirket ana mukavelesinin tadili manasına gelmeyen ve taraflar arasında düzenlenen normal bir mukavele olarak değerlendirilmektedir. Bu bakımdan anonim şirket nama yazılı hisse senetlerinin devrine ilişkin olarak düzenlenen devir (mukavelelerinin) senetlerinin ihtiva ettiği değer (hisse senedinin alım satım değeri) üzerinden binde 7,5 nispetinde damga vergisine tabi tutulması gerekmektedir. Bu suretle hesaplanacak damga vergisinin azami tutarı ise (2001 yılı için) 843.753.450.000.-TL.den fazla olamayacaktır. Bu konudaki noter işlemlerinin ise yine ihtiva ettiği değer üzerinden 492 sayılı Harçlar Kanununa ekli 2 sayılı tarifenin I/1 pozisyonundaki asgari ve azami harç tutarları dikkate alınarak beher imza itibariyle binde 0,90 nispetinde harca tabi tutulması gerekmektedir. Bilginizi ve gereğinin buna göre yapılmasını rica ederim. Saygılarımla. BAŞKAN Hasip DİNÇER (Ankara 24.Noteri) Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2001-41 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2001-41-sayili-genelge.html",
        "title": "",
        "target": "",
        "type": "internal"
      },
      {
        "text": "2001-41 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2001-41-sayili-genelge.html",
        "title": "",
        "target": "_top",
        "type": "internal"
      },
      {
        "text": "HİSSE DEVİR SÖZ",
        "href": "hisse-devir-sozlesmeleri-dizini.html",
        "title": "HİSSE DEVİR SÖZLEŞMELERİ",
        "target": "",
        "type": "internal"
      },
      {
        "text": "MEVZUAT",
        "href": "sirket-hisse-devir-islemleri-mevzuati.html",
        "title": "HİSSE DEVİR SÖZ. MEVZUATI",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "hisse-devir-sozlesmesi-genelgeler-genelyazilar.html",
        "title": "HİSSE DEVİR SÖZ. HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "40 SAYILI GENELGE",
        "href": "ticaret-sirketleri-birlestirilmis-40-sayili-genelge.html#paydevri-limitedirketlerdeesassermayepaynndevrivedevirvaadidevirborcunudouranilemler",
        "title": "TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE",
        "target": "",
        "type": "internal"
      },
      {
        "text": "2005/19",
        "href": "2005-19-sayili-genelge.html",
        "title": "",
        "target": "",
        "type": "internal"
      },
      {
        "text": "2016/18 sayılı genelge",
        "href": "2016-18-sayili-genelge.html",
        "title": "",
        "target": "",
        "type": "internal"
      },
      {
        "text": "2016/93 sayılı genel yazı",
        "href": "2016-93-sayili-genel-yazi.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Aşağıda 1. maddede bahsi geçen limited şirkete ilişkin hükümleri yürürlükten kaldırılmıştır.",
        "href": "2016-18-sayili-genelge.html",
        "title": "",
        "target": "",
        "type": "internal"
      },
      {
        "text": "Yukarıda 1. maddede bahsi geçen limited şirkete ilişkin hükümleri yürürlükten kaldırılmıştır.",
        "href": "2016-18-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2001-41 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2001-41 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"2005/19 sayılı genelgenin, limited şirketlere ilişkin olan bölümü uygulamadan kaldırılmıştır.\" />\n\n   <link rel=\"canonical\" content=\"noterlikrehberi.net/rehber/index.html?2001-41-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2001-41-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2001-41 sayılı genelge\",\n\n   mailsubject: \"Tavsiye: Noterlik Rehberi - 2001-41 sayılı genelge &nbsp; &nbsp;HİSSE DEVİR SÖZ&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;40 SAYILI GENELGE\",\n\n   sharesubject: \"Noterlik Rehberi - 2001-41 sayılı genelge &nbsp; &nbsp;HİSSE DEVİR SÖZ&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;40 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2001-41-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2001-41-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2001-41-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2001-41-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2001-41-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2001-41-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2001-41-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2001-41 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2001-41-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2001-41 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"hisse-devir-sozlesmeleri-dizini.html\" class=\"topiclink\" title=\"HİSSE DEVİR SÖZLEŞMELERİ\">HİSSE DEVİR SÖZ</a>  &nbsp; <a href=\"sirket-hisse-devir-islemleri-mevzuati.html\" class=\"topiclink\" title=\"HİSSE DEVİR SÖZ. MEVZUATI\">MEVZUAT</a>  &nbsp; <a href=\"hisse-devir-sozlesmesi-genelgeler-genelyazilar.html\" class=\"topiclink\" title=\"HİSSE DEVİR SÖZ. HAK. GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"ticaret-sirketleri-birlestirilmis-40-sayili-genelge.html#paydevri-limitedirketlerdeesassermayepaynndevrivedevirvaadidevirborcunudouranilemler\" class=\"topiclink\" title=\"TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE\">40 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p><a href=\"2005-19-sayili-genelge.html\" class=\"topiclink\">2005/19</a> sayılı genelgenin, limited şirketlere ilişkin olan bölümü uygulamadan kaldırılmıştır.</p>\n\n<hr style=\"height:0px; color:#000000; border-width:0; background-color:#000000;\" /><p>Buna göre, anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden damga vergisi ve harç alınması söz konusu olamayacaktır. <a href=\"2016-18-sayili-genelge.html\" class=\"topiclink\">2016/18 sayılı genelge</a></p>\n\n<hr style=\"height:0px; color:#000000; border-width:0; background-color:#000000;\" /><p>Anonim, eshamlı komandit ve limited şirketlerin pay devir sözleşmeleri ile pay devrine ilişkin yönetim kurulu kararlarından harç ve damga vergisi alınmayacaktır<span style=\"color: #333333;\">.</span> <a href=\"2016-93-sayili-genel-yazi.html\" class=\"topiclink\">2016/93 sayılı genel yazı</a></p>\n\n<hr style=\"height:1px; color:#000000; border-width:0; background-color:#000000;\" /><p>Ankara, &nbsp;18.9.2001</p>\n\n<p>Özü: Anonim ve Limited şirket pay devri işlemlerinde harç ve damga vergisi uygulaması Hk.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>G E N E L G E</p>\n\n<p>( 41 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;İLGİ: &nbsp; 1- 04.07.2001 günlü Hukuk 10862-47,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;2- 05.07.2001 günlü Hukuk 10911-48,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;sayılı genel yazılarımız.</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;4684 sayılı Kanun ile 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a> ile 492 sayılı <a href=\"harclar-kanunu.html\" class=\"topiclink\">Harçlar Kanunu</a>nda yapılan değişiklikler, ilgi genel yazılarımız ile sizlere duyurulmuştu.</p>\n\n<p> &nbsp; &nbsp; &nbsp; &nbsp; &nbsp; &nbsp;4684 sayılı Kanun ile 488 sayılı Damga Vergisi Kanununda yapılan değişiklikle, anonim eshamlı komandit ve limited şirket kuruluş mukavelelerinden alınacak damga vergisi nispetinin binde 5 olarak değiştirilmesi sonucunda, evvelce kademeli damga vergisine tabi tutulan şirket kuruluş mukavelenamelerinde yer alan hisselerin devri sırasında 488 sayılı Kanunun 14 üncü maddesi hükmü çerçevesinde tahsil olunacak dörtte bir nispetindeki nihai verginin, hangi vergi nispeti dikkate alınarak uygulanacağı konusunda intikal eden tereddütler nedeniyle konu Yönetim Kurulu’nun 28.08.2001 günlü toplantısında görüşülmüştür.</p>\n\n<p>&nbsp;</p>\n\n<p><a href=\"2016-18-sayili-genelge.html\" class=\"topiclink\">Aşağıda 1. maddede bahsi geçen limited şirkete ilişkin hükümleri yürürlükten kaldırılmıştır.</a></p>\n\n<p> &nbsp; &nbsp; &nbsp;  <span style=\"text-decoration: line-through;\"> &nbsp; &nbsp;1- Limited şirketlerde hisse devri işlemlerinde damga vergisi ve harç uygulaması</span></p>\n\n<p><span style=\"text-decoration: line-through;\"> &nbsp; &nbsp; &nbsp; &nbsp; &nbsp; &nbsp;1989/45, 1992/36, 1992/43 ve 2001/5 sayılı Birliğimiz genelgeleri esasları çerçevesinde Limited şirket hisse devirlerinde düzenlenen devir (sözleşmeleri) senetleri şirket ana mukavelesinin tadilini (devrini) sağlayan bir belge mahiyetinde bulunduğundan bu kağıdın 488 sayılı Damga Vergisi Kanununun 14 üncü maddesinin 2 nci fıkrası hükmü gereğince aslından alınan verginin dörtte biri nispetinde damga vergisine tabi tutulması gerekmektedir. Dörtte bir nispetindeki nihai damga vergisinin hesabında ise 2001/5 sayılı genelgemiz esasları çerçevesinde, devir işleminin yapıldığı tarihte yürürlükte bulunan vergi nispeti üzerinden hesaplanan damga vergisi tutarı esas alınacaktır.</span></p>\n\n<p><span style=\"text-decoration: line-through;\"> &nbsp; &nbsp; &nbsp; &nbsp; &nbsp; &nbsp;Buna göre, evvelce kademeli olarak damga vergisine tabi tutulmuş olan limited şirket ana mukavelesinde düzenlenen hisselerin bir bölümünün bugün devir konusu yapılması durumunda, devir işleminin yapıldığı tarihte yürürlükte olan vergi nispetinin (binde 5) devir bedeline tatbiki sonucunda hesaplanan damga vergisinin dörtte birinin alınması gerekmektedir. Bu suretle hesaplanacak damga vergisi tutarı ise (2001 yılı için) 13.000.000.000.-TL.sını aşamayacaktır.</span></p>\n\n<p><span style=\"text-decoration: line-through;\"> &nbsp; &nbsp; &nbsp; &nbsp; &nbsp; &nbsp;Limited şirket hisse devirlerine ilişkin harç uygulaması ise 492 sayılı Kanuna ekli 2 sayılı tarifenin I/1 pozisyonundaki asgari ve azami harç miktarları da dikkate alınmak suretiyle;</span></p>\n\n<p><span style=\"text-decoration: line-through;\">a) &nbsp; &nbsp;Ortaktan ortağa devir halinde devir bedeli üzerinden beher imza için binde 0,90 nispetinde,</span></p>\n\n<p><span style=\"text-decoration: line-through;\">b) &nbsp; &nbsp;Yeni ortak girecek şahsa devir halinde, devir eden için devir bedeli üzerinden, devir alan için ise şirket sermayesinin toplam tutarı üzerinden binde 0,90 nispetinde,</span></p>\n\n<p><span style=\"text-decoration: line-through;\">tahsil olunacaktır.</span></p>\n\n<p><a href=\"2016-18-sayili-genelge.html\" class=\"topiclink\">Yukarıda 1. maddede bahsi geçen limited şirkete ilişkin hükümleri yürürlükten kaldırılmıştır.</a></p>\n\n<p>&nbsp;</p>\n\n<p class=\"p_ustucizgili\"><span class=\"f_ustucizgili\"> &nbsp; &nbsp; &nbsp; &nbsp; &nbsp; &nbsp;2- Anonim şirketlerde hisse devri işlemlerinde damga vergisi ve harç uygulaması</span></p>\n\n<p class=\"p_ustucizgili\"><span class=\"f_ustucizgili\"> &nbsp; &nbsp; &nbsp; &nbsp; &nbsp; &nbsp;1987/52 ve 1988/20 sayılı Birliğimiz genelgeleri esasları çerçevesinde, anonim şirket nama yazılı hisse senetlerinin devrine ilişkin olarak düzenlenen devir senetleri, şirket ana mukavelesinin tadili manasına gelmeyen ve taraflar arasında düzenlenen normal bir mukavele olarak değerlendirilmektedir.</span></p>\n\n<p class=\"p_ustucizgili\"><span class=\"f_ustucizgili\"> &nbsp; &nbsp; &nbsp; &nbsp; &nbsp; &nbsp;Bu bakımdan anonim şirket nama yazılı hisse senetlerinin devrine ilişkin olarak düzenlenen devir (mukavelelerinin) senetlerinin ihtiva ettiği değer (hisse senedinin alım satım değeri) üzerinden binde 7,5 nispetinde damga vergisine tabi tutulması gerekmektedir. Bu suretle hesaplanacak damga vergisinin azami tutarı ise (2001 yılı için) 843.753.450.000.-TL.den fazla olamayacaktır.</span></p>\n\n<p class=\"p_ustucizgili\"><span class=\"f_ustucizgili\"> &nbsp; &nbsp; &nbsp; &nbsp; &nbsp; &nbsp;Bu konudaki noter işlemlerinin ise yine ihtiva ettiği değer üzerinden 492 sayılı Harçlar Kanununa ekli 2 sayılı tarifenin I/1 pozisyonundaki asgari ve azami harç tutarları dikkate alınarak beher imza itibariyle binde 0,90 nispetinde harca tabi tutulması gerekmektedir.</span></p>\n\n<p> &nbsp; &nbsp; &nbsp; &nbsp; &nbsp; &nbsp;Bilginizi ve gereğinin buna göre yapılmasını rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla.</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</p>\n\n<p class=\"p_Normal\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Hasip DİNÇER</p>\n\n<p class=\"p_Normal\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; (Ankara 24.Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2001-41-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:19.160424"
}