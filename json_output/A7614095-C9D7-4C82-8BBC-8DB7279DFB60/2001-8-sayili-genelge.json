{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2001-8-sayili-genelge.html",
    "title": "2001-8 sayılı genelge",
    "description": "Ankara, 28.2.2001 Özü : Kooperatif tarafından inşaatı tamamlanan konutların ince işlerinin yapılmasına dair talep formu hk.   G E N E L G E ( 8 )  Bir noterliğimizden alınan",
    "keywords": [
      "Kooperatif tarafından inşaatı tamamlanan konutların ince işlerinin yapılmasına dair talep formu hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2001-8 sayılı genelge Email Gönder 2001-8 sayılı genelge << Fihrist-Ana sayfa >> 2001-8 sayılı genelge SÖZLEŞMELER    DİĞER SÖZ.    MEVZUAT    GENELGE VE GENEL YAZILAR    T.N.B MEVZUATI Ankara, 28.2.2001 Özü : Kooperatif tarafından inşaatı tamamlanan konutların ince işlerinin yapılmasına dair talep formu hk. G E N E L G E ( 8 ) Bir noterliğimizden alınan yazı ekindeki, talep formu başlıklı olarak kooperatif başkanlığına verilen ve inşaatı tamamlanan kooperatif evlerinin ince işlerinin yapılması veya yaptırılması manasındaki üç ayrı seçeneği ihtiva eden ve bu meyanda üyelerin kendilerine ait konutun ince işlerini bizzat kendileri yapmak, düzenlenmiş bir sözleşmeye atfen belirli bir şirkete yaptırmak veya kooperatif tarafından tamamlanmış bir örnek villa kalitesinde açılacak ihale çerçevesinde kooperatife yaptırmak seçeneklerinden birinin tercihine ilişkin kağıdın ne surette harç ve damga vergisine tabi tutulacağı sorusu 07.07.1999 günlü ve Hukuk 1307-9228 sayılı yazımızla Maliye Bakanlığına intikal ettirilmiştir. Maliye Bakanlığı Gelirler Genel Müdürlüğünden alınan ve Yönetim Kurulumuzun 21.02.2001 günlü toplantısında görüşülen 30.01.2001 günlü ve 5879 sayılı yazıda ise; “Bilindiği üzere, 492 sayılı Harçlar Kanununun 42 inci maddesinde, menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesinin mecburi olduğu hükme bağlanmış bulunmaktadır. Yukarıdaki hükümden de anlaşılacağı üzere, menkul ve gayrimenkul malların alım, satım, taahhüt ve rehin işlemlerini kapsayan her nevi mukavele senet ve kağıtlarda nispi harç ve damga vergisine esas teşkil etmek üzere değer gösterilmesi zorunludur. Bu nedenle, yazınız ekinde yer alan kağıt, muhtevası itibariyle değer gösterilmesi gerekli kağıtlar kapsamında yer almaktadır. Diğer taraftan, 488 sayılı Damga Vergisi Kanununun 1 inci maddesinde, “Bu Kanuna ekli (1) sayılı tabloda yazılı kağıtlar Damga Vergisine tabidir. Bu Kanundaki kağıtlar terimi, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeleri ifade eder.” hükmü yer almakta, 4 üncü maddesinde de, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetlerinin tayininde şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, mahiyeti tayin edilmek istenen kağıt üzerine başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergisinin alınacağı hükme bağlanmış bulunmaktadır. Öte yandan, 488 sayılı Damga Vergisi Kanununa ekli (1) sayılı tablonun taahhütnameler ve temliknamelerin belli parayı ihtiva etmesi halinde binde 7,5 nispetinde nispi, 1/b fıkrasında da, belli parayı ihtiva etmemesi halinde ise 1.910.000.-TL.maktu damga vergisine tabi tutulacağı hükme bağlanmıştır. Buna göre, söz konusu talep formu başlıklı kağıdın 4 üncü madde hükmü çerçevesinde incelenmesi neticesinde, taahhütname mahiyetinde olduğu anlaşılmış bulunmaktadır. Bu nedenle, 1. 2. ve 3.Grup seçeneği itibariyle söz konusu taahhütnamede, taahhüt konusu edilen harcama tutarının belli değer olarak kabul edilmesi ve bu değer üzerinden, 492 sayılı Harçlar Kanununa bağlı (2) sayılı tarifenin I/1 pozisyonu gereğince nispi harca ve nispi damga vergisine tabi tutulması gerekmektedir. denilmektedir. İşlem örneği ektedir. Bilgi edinilmesini ve gereğinin buna göre yapılmasını rica ederim. Saygılarımla. BAŞKAN Hasip DİNÇER (Ankara 24.Noteri) TALEP FORMU S.S KOOPERATİF- KONUT YAPI KOOPERATİFİ BAŞKANLIĞINA Kooperatifimizin 20 Haziran 1999 Pazar günü yapılan Olağan Genel Kurul toplantısında kabul edilerek kesinleşen İNCE İNŞAAT İŞLERİ YAPIM YÖNETMELİĞİ' nin uygulanması amacı ile, aşağıda gösterilen guruplardan; 1. GRUP ¨ İNŞAATIMIN İNCE İŞLERİNİ KENDİM YAPMAK İSTİYORUM 2. GRUP ¨ İNŞAATIMIN İNCE İŞLERİNİ (18/10/1995) tarihli inşaat sözleşmesi ve eklerine uygun olarak) A.Ş.' ne YAPTIRMAK İSTİYORUM. 3. GRUP ¨ İNŞAATIMIN İNCE İŞLERİNİ İHALEDE OLUŞACAK BEDELİ KABUL EDEREK (kooperatif Yönetim Kurulunun yaptırmış olduğu örnek villa kalite ve standartlarında) YAPTIRMAK İSTİYORUM ÜYE NO : ADI, SOYADI : TARİH : İMZA NOTLAR 1- Bu talep formlarını üyelerimiz tercih ettikleri grubu işaretleyerek ve noterden tasdik ettirerek en geç 30/07/1999 tarihine kadar Kooperatifimize ibraz edeceklerdir. Bu tarihe kadar formlarını Kooperatifimize ibraz etmeyenler ile formları Kooperatifimize ulaşmayan üyelerimiz 1. Grubu tercih etmiş sayılacaktır. 2- Talep formlarında belirtilen tercihler grup kuralarına esas olacağından sonradan değiştirilmesi mümkün değildir. 3- Talep formlarını Kooperatifimize elden teslim edeceklerin de formları noterden tasdik ettirilmiş olacaktır. 4- 3. Grubu tercih eden üyelerimize dolaplar konusunda (mutfak, banyolar, çatı katındaki mutfakçık, antre dolabı vs.) şahsi kuralardan sonra tercih hakkı verilecektir. ADRES Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2001-8 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2001-8-sayili-genelge.html",
        "title": "",
        "target": "",
        "type": "internal"
      },
      {
        "text": "2001-8 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2001-8-sayili-genelge.html",
        "title": "",
        "target": "_top",
        "type": "internal"
      },
      {
        "text": "SÖZLEŞMELER",
        "href": "sozlesmeler.html",
        "title": "SÖZLEŞMELER DİZİNİ",
        "target": "",
        "type": "internal"
      },
      {
        "text": "DİĞER SÖZ.",
        "href": "diger-sozlesmeleri-dizini.html",
        "title": "DİĞER SÖZLEŞMELER",
        "target": "",
        "type": "internal"
      },
      {
        "text": "MEVZUAT",
        "href": "sozlesmeler-mevzuati.html",
        "title": "SÖZLEŞMELER MEVZUATI",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "sozlesmeler-hakkinda-genelge-genel-yazilar.html",
        "title": "SÖZLEŞMELER HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2001-8 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2001-8 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Kooperatif tarafından inşaatı tamamlanan konutların ince işlerinin yapılmasına dair talep formu hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ankara, 28.2.2001 Özü : Kooperatif tarafından inşaatı tamamlanan konutların ince işlerinin yapılmasına dair talep formu hk. &nbsp; G E N E L G E ( 8 ) &nbsp;Bir noterliğimizden alınan\" />\n\n   <link rel=\"canonical\" content=\"noterlikrehberi.net/rehber/index.html?2001-8-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2001-8-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Kooperatif tarafından inşaatı tamamlanan konutların ince işlerinin yapılmasına dair talep formu hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2001-8 sayılı genelge\",\n\n   mailsubject: \"Tavsiye: Noterlik Rehberi - 2001-8 sayılı genelge &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - 2001-8 sayılı genelge &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2001-8-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2001-8-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2001-8-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2001-8-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2001-8-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2001-8-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2001-8-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2001-8 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2001-8-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2001-8 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sozlesmeler.html\" class=\"topiclink\" title=\"SÖZLEŞMELER DİZİNİ\">SÖZLEŞMELER</a>  &nbsp; <a href=\"diger-sozlesmeleri-dizini.html\" class=\"topiclink\" title=\"DİĞER SÖZLEŞMELER\">DİĞER SÖZ.</a>  &nbsp; <a href=\"sozlesmeler-mevzuati.html\" class=\"topiclink\" title=\"SÖZLEŞMELER MEVZUATI\">MEVZUAT</a>  &nbsp; <a href=\"sozlesmeler-hakkinda-genelge-genel-yazilar.html\" class=\"topiclink\" title=\"SÖZLEŞMELER HAKKINDA GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Ankara, 28.2.2001</p>\n\n<p>Özü : Kooperatif tarafından inşaatı tamamlanan konutların ince işlerinin yapılmasına dair talep formu hk.</p>\n\n<p>&nbsp;</p>\n\n<p>G E N E L G E</p>\n\n<p>( 8 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Bir noterliğimizden alınan yazı ekindeki, talep formu başlıklı olarak kooperatif başkanlığına verilen ve inşaatı tamamlanan kooperatif evlerinin ince işlerinin yapılması veya yaptırılması manasındaki üç ayrı seçeneği ihtiva eden ve bu meyanda üyelerin kendilerine ait konutun ince işlerini bizzat kendileri yapmak, düzenlenmiş bir sözleşmeye atfen belirli bir şirkete yaptırmak veya kooperatif tarafından tamamlanmış bir örnek villa kalitesinde açılacak ihale çerçevesinde kooperatife yaptırmak seçeneklerinden birinin tercihine ilişkin kağıdın ne surette harç ve damga vergisine tabi tutulacağı sorusu 07.07.1999 günlü ve Hukuk 1307-9228 sayılı yazımızla Maliye Bakanlığına intikal ettirilmiştir.</p>\n\n<p>Maliye Bakanlığı Gelirler Genel Müdürlüğünden alınan ve Yönetim Kurulumuzun 21.02.2001 günlü toplantısında görüşülen 30.01.2001 günlü ve 5879 sayılı yazıda ise;</p>\n\n<p>“Bilindiği üzere, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 42 inci maddesinde, menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesinin mecburi olduğu hükme bağlanmış bulunmaktadır.</p>\n\n<p>Yukarıdaki hükümden de anlaşılacağı üzere, menkul ve gayrimenkul malların alım, satım, taahhüt ve rehin işlemlerini kapsayan her nevi mukavele senet ve kağıtlarda nispi harç ve damga vergisine esas teşkil etmek üzere değer gösterilmesi zorunludur.</p>\n\n<p>Bu nedenle, yazınız ekinde yer alan kağıt, muhtevası itibariyle değer gösterilmesi gerekli kağıtlar kapsamında yer almaktadır.</p>\n\n<p>Diğer taraftan, 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>nun 1 inci maddesinde, “Bu Kanuna ekli (1) sayılı tabloda yazılı kağıtlar Damga Vergisine tabidir. Bu Kanundaki kağıtlar terimi, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeleri ifade eder.” hükmü yer almakta, 4 üncü maddesinde de, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetlerinin tayininde şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, mahiyeti tayin edilmek istenen kağıt üzerine başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergisinin alınacağı hükme bağlanmış bulunmaktadır.</p>\n\n<p>Öte yandan, 488 sayılı Damga Vergisi Kanununa ekli (1) sayılı tablonun taahhütnameler ve temliknamelerin belli parayı ihtiva etmesi halinde binde 7,5 nispetinde nispi, 1/b fıkrasında da, belli parayı ihtiva etmemesi halinde ise 1.910.000.-TL.maktu damga vergisine tabi tutulacağı hükme bağlanmıştır.</p>\n\n<p>Buna göre, söz konusu talep formu başlıklı kağıdın 4 üncü madde hükmü çerçevesinde incelenmesi neticesinde, taahhütname mahiyetinde olduğu anlaşılmış bulunmaktadır.</p>\n\n<p>Bu nedenle, 1. 2. ve 3.Grup seçeneği itibariyle söz konusu taahhütnamede, taahhüt konusu edilen harcama tutarının belli değer olarak kabul edilmesi ve bu değer üzerinden, 492</p>\n\n<p>sayılı Harçlar Kanununa bağlı (2) sayılı tarifenin I/1 pozisyonu gereğince nispi harca ve nispi damga vergisine tabi tutulması gerekmektedir.</p>\n\n<p>denilmektedir.</p>\n\n<p>İşlem örneği ektedir.</p>\n\n<p>Bilgi edinilmesini ve gereğinin buna göre yapılmasını rica ederim.</p>\n\n<p>Saygılarımla.</p>\n\n<p>BAŞKAN</p>\n\n<p>Hasip DİNÇER</p>\n\n<p>(Ankara 24.Noteri)</p>\n\n<p>TALEP FORMU</p>\n\n<p>&nbsp;</p>\n\n<p>S.S KOOPERATİF- KONUT YAPI KOOPERATİFİ BAŞKANLIĞINA</p>\n\n<p>&nbsp;</p>\n\n<p>Kooperatifimizin 20 Haziran 1999 Pazar günü yapılan Olağan Genel Kurul toplantısında kabul edilerek kesinleşen İNCE İNŞAAT İŞLERİ YAPIM YÖNETMELİĞİ' nin uygulanması amacı ile, aşağıda gösterilen guruplardan;</p>\n\n<p>&nbsp;</p>\n\n<p>1. GRUP ¨ İNŞAATIMIN İNCE İŞLERİNİ KENDİM YAPMAK İSTİYORUM</p>\n\n<p>2. GRUP ¨ İNŞAATIMIN İNCE İŞLERİNİ (18/10/1995) tarihli inşaat sözleşmesi ve eklerine uygun olarak) A.Ş.' ne YAPTIRMAK İSTİYORUM.</p>\n\n<p>3. GRUP ¨ İNŞAATIMIN İNCE İŞLERİNİ İHALEDE OLUŞACAK BEDELİ KABUL EDEREK (kooperatif Yönetim Kurulunun yaptırmış olduğu örnek villa kalite ve standartlarında) YAPTIRMAK İSTİYORUM</p>\n\n<p>&nbsp;</p>\n\n<p>&nbsp;</p>\n\n<p>ÜYE NO :</p>\n\n<p>&nbsp;</p>\n\n<p>ADI, SOYADI :</p>\n\n<p>&nbsp;</p>\n\n<p>TARİH : İMZA</p>\n\n<p>&nbsp;</p>\n\n<p>&nbsp;</p>\n\n<p>NOTLAR</p>\n\n<p>&nbsp;</p>\n\n<p>1- Bu talep formlarını üyelerimiz tercih ettikleri grubu işaretleyerek ve noterden tasdik ettirerek en geç 30/07/1999 tarihine kadar Kooperatifimize ibraz edeceklerdir. Bu tarihe kadar formlarını Kooperatifimize ibraz etmeyenler ile formları Kooperatifimize ulaşmayan üyelerimiz 1. Grubu tercih etmiş sayılacaktır.</p>\n\n<p>&nbsp;</p>\n\n<p>2- Talep formlarında belirtilen tercihler grup kuralarına esas olacağından sonradan değiştirilmesi mümkün değildir.</p>\n\n<p>&nbsp;</p>\n\n<p>3- Talep formlarını Kooperatifimize elden teslim edeceklerin de formları noterden tasdik ettirilmiş olacaktır.</p>\n\n<p>&nbsp;</p>\n\n<p>4- 3. Grubu tercih eden üyelerimize dolaplar konusunda (mutfak, banyolar, çatı katındaki mutfakçık, antre dolabı vs.) şahsi kuralardan sonra tercih hakkı verilecektir.</p>\n\n<p>&nbsp;</p>\n\n<p>ADRES</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2001-8-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:19.920495"
}