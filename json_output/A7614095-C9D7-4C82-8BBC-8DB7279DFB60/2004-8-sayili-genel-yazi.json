{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2004-8-sayili-genel-yazi.html",
    "title": "2004-8 sayılı genel yazı",
    "description": "Sayı : Hukuk 284 Ankara: 8.1.2004 Özü: Vergi Kanunlarında Değişiklik yapan 5035 Sayılı Kanun hk.     ........................ NOTER ODASI BAŞKANLIĞINA .......................",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2004-8 sayılı genel yazı Email Gönder 2004-8 sayılı genel yazı << Fihrist-Ana sayfa >> 2004-8 sayılı genel yazı DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR Sayı : Hukuk 284 Ankara: 8.1.2004 Özü: Vergi Kanunlarında Değişiklik yapan 5035 Sayılı Kanun hk. ........................ NOTER ODASI BAŞKANLIĞINA ........................ NOTERLİĞİNE 02 Ocak 2004 günlü ve 25334 mükerrer sayılı Resmi Gazete' de yayımlanan 5035 sayılı Kanunla bazı kanunlarda değişiklikler yapılmış bulunmaktadır. Sözü edilen Kanun ile Vergi Kanunlarında değişiklik yapan hükümler ekte gönderilmiş olup, noterlikleri ilgilendiren hususlarda özet açıklamalar yapılmıştır. A) 213 SAYILI VERGİ USUL KANUNUNDA YAPILAN DEĞİŞİKLER 5035 Sayılı Kanunun 48 inci maddesinin 1c fıkrası ile 213 sayılı Kanunun 270 nci maddesinin ikinci fıkrasında yapılan değişiklikle, hali hazırda binek otomobili alımında ödenen ve 2000/30 sayılı genelgemiz esasları çerçevesinde, katma değer vergisi gibi noterlik giderine kaydedilen özel tüketim vergilerinin mükellef tarafından gider yazılabilmesi imkanı kanun mevzu yapılmıştır. Bu suretle Özel Tüketim Vergisi bakımından olabilecek tereddütler de giderilmiştir. Bu değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir. B) 6183 SAYILI AMME ALACAKLARININ TAHSİL USULÜ HAKKINDAKİ KANUNDA YAPILAN DEĞİŞİKLİK 5035 Sayılı Kanunun 4 üncü maddesi ile 6183 Sayılı Kanunun 51 inci maddesinde yapılan değişiklikle aylık % 4 olarak belirlenen gecikme zammının hesabında, ay kesirlerine isabet eden gecikme zammı tutarlarının gün üzerinden tahsil olunacağı hükme bağlanmıştır. Bu değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir. C) 3065 SAYILI KATMA DEĞER VERGİSİ KANUNUNDA YAPILAN DEĞİŞİKLİKLER 1 5035 Sayılı Kanunun 48/3 üncü maddesi ile 3065 Sayılı Kanunun 41 nci maddesinin 1 ve 4 üncü fıkralarında yapılan değişiklikle, Katma Değer Vergisi beyannamelerinin vergilendirme dönemini takip eden ayın 20 nci günü akşamına kadar vergi dairesine verilmesi öngörülmüştür. 2 5035 Sayılı Kanunun 48/3 üncü maddesi ile 3065 Sayılı Kanunun 46 ncı maddesinin 1.fıkrasında yapılan değişiklikle Katma Değer Vergisinin, mükelleflerce, beyanname verecekleri ayın 26 ncı günü akşamına kadar ödenmesi imkanı getirilmiştir. Bu değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir. D) 193 SAYILI GELİR VERGİSİNDE KANUNUNDA YAPILAN DEĞİŞİKLİKLER 1 5035 Sayılı Kanunun 13 üncü maddesi ile 193 Sayılı Gelir Vergisi Kanununun 68 inci maddesinde yapılan değişiklikle serbest meslek erbabının mesleki giderleri yeniden tanımlanmıştır. Yapılan düzenlemeye göre mevcut giderlere, aşağıdaki unsurlar da ilave edilmiştir. a) İkametgahının bir kısmını iş yeri olarak kullananların ikametgah için ödedikleri kiranın tamamını, b) Hizmetli ve işçilerin iş yerinde veya iş yerinin müştemilatındaki iaşe ve ibate giderleri, tedavi ve ilaç giderleri, sigorta primleri ve emekli aidatı (bu primlerin ve aidatın geri alınmamak üzere Türkiye' de kain sigorta şirketlerine veya emekli ve yardım sandıklarına ödenmiş olması ve emekli ve yardım sandıklarının tüzel kişiliği haiz bulunmaları şartı) ile Kanunun 27 nci maddesinde yazılı giyim giderlerini, c) Kiralanan taşıtların ve bu meyanda finansal kiralama ile edinilen taşıtların giderlerini, Safi iradın tespitinde gider olarak kaydedilebilmesi imkanı getirilmiştir. Noterlikler tarafından finansal kiralama yolu ile motorlu taşıt (binek otomobili) edinilmesi ile ilgili prensipler ayrıca duyurulacaktır. 2 5035 sayılı Kanunun 48 inci maddesinin 4/c fıkrası ile 193 sayılı Kanunun 92 nci maddesinde yapılan değişiklikle, yıllık gelir vergisi beyannamesinin izleyen yılın Mart ayının 15 inci günü akşamına kadar verilmesi öngörülmüştür. Bu suretle beyan edilen yıllık gelir üzerinden hesaplanan vergi Mart ve Temmuz aylarında iki eşit taksitte ödenecektir. 3 5035 sayılı Kanunun 48 inci maddesinin 4/e fıkrası ile 193 sayılı Kanunun 98 inci maddesinin birinci fıkrasında yapılan değişiklikle, muhtasar beyannamelerin ertesi ayın 20 nci günü akşamına kadar verilmesi öngörülmüştür. 4 5035 sayılı Kanunun 48 inci maddesinin 4/e fıkrası ile 193 sayılı Kanunun 98 nci maddesinin üçüncü fıkrasında yapılan değişiklikle, çalıştırdığı hizmet erbabı sayısı 10 ve daha az olanların 94 üncü maddeye göre yapacakları vergi tevkifatına ilişkin muhtasar beyannameyi bağlı bulunulan vergi dairesine önceden bildirilmek üzere her ay ...Ocak, Nisan, Temmuz ve Ekim... aylarının 20 nci günü akşamına kadar verilmesi öngörülmüştür. Buna göre 2003 yılının Kasım ve Aralık aylarına ait iki aylık muhtasar beyanname 2004 yılı Ocak ayının 20 nci günü akşamına kadar, bunu takiben diğer üç aylık beyannameler de yukarıda belirtilen sürelerde vergi dairesine verilecektir. 5 5035 sayılı Kanunun 48 inci maddesinin 4/f fıkrası ile 193 sayılı Kanunun 119 uncu maddesinde yapılan değişiklikle, vergi tevkifatına ilişkin olarak beyan edilen muhtasar verginin, mükelleflerce beyanname verecekleri ayın 26 ncı günü akşamına kadar vergi dairesine ödenmesi esası getirilmiştir. 6 5035 sayılı Kanunun 48 inci maddesinin 4/g fıkrası ile 193 sayılı Kanunun mükerrer 120 nci maddesinde yapılan değişiklikle, geçici verginin, dönemi izleyen ikinci ayın onuncu günü akşamına kadar bağlı olunan vergi dairesine beyan edilmesi ve onyedinci günü akşamına kadar da ödenmesi esası getirilmiştir. 7 5035 sayılı Kanunun 48 inci maddesinin 4/h fıkrası ile 193 Sayılı Kanunun geçici 55 inci maddesinde yapılan değişiklikle, mevduat faizleri, kar payları ve repo, ters repo gelirleri ile menkul kıymetler yatırım fonlarının katılma belgelerine ödenen kar payları için yıllık gelir vergisi beyannamesi verilmemesi ile ilgili muafiyet süresi 2004 yılında elde edilecek gelirleri de kapsayacak şekilde uzatılmıştır. 8 5035 sayılı Kanunun 48 inci maddesinin 4/h fıkrası ile 193 sayılı Kanunun geçici 59 uncu maddesinde yapılan değişiklikle, devlet tahvili ve hazine bonolarından elde edilen gelirlerdeki kısmi vergi istisnasının, 26.07.2001 31.12.2004 tarihlerinde ihraç edilenlerden 31.12.2006 tarihine kadar elde edilen gelirlere de uygulanması esası getirilmiştir. Gelir Vergisi Kanunu ile ilgili olarak yukarıda belirtilen değişiklikler 01.01.2004 tarihinden itibaren geçerli olmak üzere yayımı tarihinde yürürlüğe girmiştir. E) 197 SAYILI MOTORLU TAŞITLAR VERGİSİ KANUNUNDA YAPILAN DEĞİŞİKLİKLER 1 5035 Sayılı Kanunun 2125 maddelerinde 197 Sayılı Kanunla ilgili bazı teknik düzenlemeler yapılmış, ayrıca motorlu taşıtların tabi olduğu yıllık vergiler yeniden belirlenmiştir. 2 Aynı Kanunun 26 ncı maddesi ile 197 Sayılı Kanuna eklenen geçici 4 üncü maddede 2003 yılında ödenen ve fakat Anayasa Mahkemesi tarafından iptal edilen ek motorlu taşıtlar vergisinin mahsup ve iade prensipleri düzenlenmiştir. F) 488 SAYILI DAMGA VERGİSİ KANUNU İLE DEĞİŞİKLİKLER 1 5035 Sayılı Kanunun 27 nci maddesi ile 488 Sayılı Kanunun mükerrer 30 uncu maddesinde yapılan değişiklikle maktu vergilerle maktu ve nispi vergilerin asgari ve azami hadlerini belirleyen miktarların tespitinde 100.000. Lira kesirleri yerine bu tutarların yüzde beşini aşmayan kesirlerin dikkate alınmaması öngörülmüştür. 2 5035 Sayılı Kanunun 29 uncu maddesi ile 488 sayılı Kanunun; a) 1 sayılı tablonun IV. Makbuzlar ve diğer kağıtlar bölümünün 2 numaralı fıkrasının (b) bendi değiştirilerek, bundan böyle eğitim katkı payı ve özel işlem vergisine tabi olmayan beyannamelerden alınacak maktu damga vergileri yeniden belirlenmiştir. Bu çerçevede; aa) Kanun hükümlerine göre resmi dairelere verilen diğer beyannameler, Yıllık gelir vergisi beyannameleri 15.000.000.TL. Kurumlar vergisi beyannameleri 20.000.000.TL. Muhtasar beyannameler 10.000.000.TL. Katma değer dergisi beyannameleri 10.000.000.TL. Diğerleri 10.000.000.TL. ab) Belediyelere verilen beyannameler 8.000.000. TL ac) Sosyal Sigortalar Kurumuna verilen sigorta prim bildirgeleri .8.000.000.TL. ad) Gümrük idarelerine verilen beyannameler 20.000.000.TL. Yukarıdaki değişiklikler 01.01.2004 tarihinden itibaren geçerli olmak üzere yayımı tarihinde yürürlüğe girmiştir. 3 5035 Sayılı Kanunun 30 uncu maddesi ile 488 Sayılı Kanunun a) Ekli 2 sayılı tablonun IV. Ticari ve medeni işlerle ilgili kağıtlar bölümünün 23 numaralı fıkrası değiştirilerek, bu fıkradaki istisna hükmü nakdi yatırım kredileri yerine bankalar, yurt dışı kredi kuruluşları ile uluslararası kredi kurumlarınca genel olarak kullandırılan tüm kredileri kapsayacak şekilde yeniden düzenlenmiştir. b) Aynı bölüme eklenen 29 uncu fıkra ile kambiyo senetleri ve kambiyo senetlerine benzeyen senetler üzerine konulan aval ve kefalet şerhleri ile bu mahiyetteki diğer şerhlere damga vergisi istisnası getirilmiştir. Buna göre, düzenleme tarihi 02.01.2004 tarihinden sonra olan bono ve poliçeler sebebiyle ne surette olursa olsun damga vergisi aranılmayacaktır. Ancak, 02.01.2004 tarihinden önce düzenlenmiş olup, üzerinde kefalet veya aval şerhi bulunan bono ve poliçeler için münhasıran bu şerhler sebebiyle damga vergisi ödenip ödenmediğinin araştırılması gerekmektedir. c) Aynı bölüme eklenen 30 uncu fıkra ile 4077 Sayılı Tüketicinin Korunması Hakkında Kanunun 10 uncu maddesi çerçevesinde tüketici kredisine ilişkin olarak düzenlenen sözleşmenin tüketiciye verilen nüshasına damga vergisi istisnası getirilmiştir. Bu düzenlemeler yayımı tarihinde yürürlüğe girmiştir. 4 5035 Sayılı Kanunun 48/6b maddesi ile 488 sayılı Kanuna ekli 2 sayılı tablonun IV. Ticari ve medeni işlerle ilgili kağıtlar bölümünün 16 ncı fıkrası değiştirilerek bu fıkrada şirket sermaye artırımlarına tanınmış olan damga vergisi istisnası şirketlerin kuruluşları ve süre uzatımlarını da kapsayacak şekilde yeniden düzenlenmiştir. Bu değişik 01.01.2004 tarihinden itibaren geçerli olmak üzere yayımı tarihinde yürürlüğe girmiştir. 5 5035 Sayılı Kanunun 49/4 üncü maddesi ile 488 Sayılı Kanunun; a) Mükerrer 30 uncu maddesinin ikinci fıkrasındaki dış kredilere ...0... sıfır nispette damga vergisi uygulamasına son verilmiştir. Zira dış krediler bakımından Kanuna ekli 2 sayılı tablonun yukarıda bahsi geçen 23 numaralı fıkrasında damga vergisi istisnası getirilmiştir. b) Kanuna ekli 1 sayılı tablonun I/3 bölümündeki anonim, eshamlı komandit ve limited şirketlerin kuruluşlarına dair mukavelelerin tabi olduğu damga vergisi tarifesi yürürlükten kaldırılmıştır. Zira bu kağıtlar bakımından Kanuna ekli 2 sayılı tablonun yukarıda belirtilen IV/16 fıkrasında istisna hükmü düzenlenmiştir. Belirtilen fıkrada şirket devri için düzenlenmiş olan damga vergisi istisnasını şirket hisse devirleri için uygulanmayacağı tabiidir. Dolayısıyla; ba) Anonim şirket hisse devirlerinde düzenlenen kağıtlardan devir bedeli üzerinden binde 7,5 nispetinde, bb) Limited şirket hisse devirlerinde ise bu şirketlerin kuruluş mukavelesinin tabi olduğu binde 5 nispetindeki vergi uygulaması yürürlükten kaldırıldığından, kanuna ekli 1 sayılı tablonun I/1a pozisyonundaki genel hüküm çerçevesinde, devir bedeli üzerinden hesaplanan binde 7,5 nispetindeki damga vergisinin 1 / 4' ü nispetinde , damga vergisi tahsili gerekmektedir. Bununla birlikte limited şirket hisse devirlerinin tabi olacağı damga vergisi yönünden Maliye Bakanlığına yapılacak müracaat sonucundan ayrıca bilgi verilecektir. c) Kanuna ekli 2 sayılı tablonun IV/18 fıkrasındaki konut kredisi ile ilgili istisna yürürlükten kaldırılmıştır. Zira bankalar tarafından kullandırılan her nevi krediler bakımından Kanuna ekli 2 sayılı tablonun yukarıda belirtilen IV/23 fıkrasında istisna hükmü düzenlenmiştir. Yukarıdaki değişiklikler 01.01.2004 tarihinden itibaren geçerli olmak üzere yayımı tarihinde yürürlüğe girmiştir. G) 492 SAYILI Harçlar Kanunu İLE İLGİLİ DEĞİŞİKLİKLER 5035 Sayılı Kanunun 31 inci maddesi ile 492 Sayılı Kanunun 123 üncü maddesinin son fıkrası değiştirilerek a) Anonim, eshamlı komandit ve limited şirketlerin kuruluş, sermaye artırımı, birleşme, devir, bölünme ve nevi değişiklikleri nedeniyle yapılacak işlemlerin, Bu bölümdeki şirket devri ile ilgili işlemlere getirilen harç istisnasının şirket hisse devirlerine uygulanmayacağı, dolayısıyla da mevcut uygulamaya devam edilmesi gerektiği tabiidir. b) Bankalar, yurt dışı kuruluşları ve uluslararası kurumlarca kullandırılacak kredilerin temini ve bunların teminatları ile geri ödenmelerine ilişkin işlemlerin, harca tabi tutulmaması esası getirilmiştir. Bu düzenleme Kanunun yayımı tarihi olan 02.01.2004' te yürürlüğe girmiştir. H) 2464 SAYILI BELEDİYE GELİRLERİ KANUNU İLE İLGİLİ DEĞİŞİKLİK 5035 Sayılı Kanunun 41 inci maddesi ile 2464 Sayılı Kanunun mükerrer 44 üncü maddesinde yapılan değişiklikle birlikte, alınacak çevre temizlik vergisinin su tüketim miktarı esas alınmak suretiyle metreküp başına 100.000.TL. olarak hesaplanacağı belirtilmiş ve ayrıca bina grupları ve dereceleri itibariyle yıllık vergi tutarları belirlenmiştir. Yukarıdaki değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir. I) 4306 SAYILI KANUNDA YAPILAN DEĞİŞİKLİK 5035 Sayılı Kanunun 43 üncü maddesi ile 4306 Sayılı Kanunun geçici 1 inci maddesinin A fıkrasında yapılan değişiklikle, beyannamelerden alınmakta olan eğitim katkı payı ve buna bağlı özel işlem vergisi uygulamasına son verilmiştir. Yukarıdaki değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir. J) 2004 MALİ YILI BÜTÇE KANUNU İLE İLGİLİ AÇIKLAMA Vergi Dairelerine verilen beyannamelerle beyan edilen vergi, harç ve değerli kağıt bedellerindeki 50.000.TL. kesirinin dikkate alınmaması hususundaki uygulama 2004 Mali Yılı Bütçe Kanununda aynen muhafaza edilmiştir. Bilgi edinilmesini rica ederim. Saygılarımla BAŞKAN Hasan YENİ (İstanbul 28.Noteri) Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2004-8 sayılı genel yazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2004-8-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2004-8 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2004-8-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Özel Tüketim Vergisi",
        "href": "otv-kanunu.html",
        "title": "",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Gelir Vergisi Kanunu",
        "href": "gelir-vergisi-kanunu.html",
        "title": "",
        "target": "",
        "type": "internal"
      },
      {
        "text": "Tüketicinin Korunması Hakkında Kanun",
        "href": "tuketicinin-korunmasi-hakkinda-kanun.html",
        "title": "",
        "target": "",
        "type": "internal"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2004-8 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2004-8 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Sayı : Hukuk 284 Ankara: 8.1.2004 Özü: Vergi Kanunlarında Değişiklik yapan 5035 Sayılı Kanun hk. &nbsp; &nbsp; ........................ NOTER ODASI BAŞKANLIĞINA .......................\" />\n\n   <link rel=\"canonical\" content=\"noterlikrehberi.net/rehber/index.html?2004-8-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2004-8-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2004-8 sayılı genel yazı\",\n\n   mailsubject: \"Tavsiye: Noterlik Rehberi - 2004-8 sayılı genel yazı &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 2004-8 sayılı genel yazı &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2004-8-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2004-8-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2004-8-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2004-8-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2004-8-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2004-8-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2004-8-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2004-8 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2004-8-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2004-8 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Sayı : Hukuk 284</p>\n\n<p>Ankara: 8.1.2004</p>\n\n<p>Özü: Vergi Kanunlarında Değişiklik yapan 5035 Sayılı Kanun hk.</p>\n\n<p>&nbsp;</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>&nbsp;</p>\n\n<p>02 Ocak 2004 günlü ve 25334 mükerrer sayılı Resmi Gazete' de yayımlanan 5035 sayılı Kanunla bazı kanunlarda değişiklikler yapılmış bulunmaktadır.</p>\n\n<p>&nbsp;</p>\n\n<p>Sözü edilen Kanun ile Vergi Kanunlarında değişiklik yapan hükümler ekte gönderilmiş olup, noterlikleri ilgilendiren hususlarda özet açıklamalar yapılmıştır.</p>\n\n<p>&nbsp;</p>\n\n<p>A) 213 SAYILI VERGİ USUL KANUNUNDA YAPILAN DEĞİŞİKLER</p>\n\n<p>5035 Sayılı Kanunun 48 inci maddesinin 1c fıkrası ile 213 sayılı Kanunun 270 nci maddesinin ikinci fıkrasında yapılan değişiklikle, hali hazırda binek otomobili alımında ödenen ve 2000/30 sayılı genelgemiz esasları çerçevesinde, katma değer vergisi gibi noterlik giderine kaydedilen özel tüketim vergilerinin mükellef tarafından gider yazılabilmesi imkanı kanun mevzu yapılmıştır. Bu suretle <a href=\"otv-kanunu.html\" class=\"topiclink\">Özel Tüketim Vergisi</a> bakımından olabilecek tereddütler de giderilmiştir.</p>\n\n<p>&nbsp;</p>\n\n<p>Bu değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>B) 6183 SAYILI AMME ALACAKLARININ TAHSİL USULÜ HAKKINDAKİ KANUNDA YAPILAN DEĞİŞİKLİK</p>\n\n<p>5035 Sayılı Kanunun 4 üncü maddesi ile 6183 Sayılı Kanunun 51 inci maddesinde yapılan değişiklikle aylık % 4 olarak belirlenen gecikme zammının hesabında, ay kesirlerine isabet eden gecikme zammı tutarlarının gün üzerinden tahsil olunacağı hükme bağlanmıştır.</p>\n\n<p>&nbsp;</p>\n\n<p>Bu değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>C) 3065 SAYILI KATMA DEĞER VERGİSİ KANUNUNDA YAPILAN DEĞİŞİKLİKLER</p>\n\n<p>1 5035 Sayılı Kanunun 48/3 üncü maddesi ile 3065 Sayılı Kanunun 41 nci maddesinin 1 ve 4 üncü fıkralarında yapılan değişiklikle, Katma Değer Vergisi beyannamelerinin vergilendirme dönemini takip eden ayın 20 nci günü akşamına kadar vergi dairesine verilmesi öngörülmüştür.</p>\n\n<p>&nbsp;</p>\n\n<p>2 5035 Sayılı Kanunun 48/3 üncü maddesi ile 3065 Sayılı Kanunun 46 ncı maddesinin 1.fıkrasında yapılan değişiklikle Katma Değer Vergisinin, mükelleflerce, beyanname verecekleri ayın 26 ncı günü akşamına kadar ödenmesi imkanı getirilmiştir.</p>\n\n<p>&nbsp;</p>\n\n<p>Bu değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>D) 193 SAYILI GELİR VERGİSİNDE KANUNUNDA YAPILAN DEĞİŞİKLİKLER</p>\n\n<p>1 5035 Sayılı Kanunun 13 üncü maddesi ile 193 Sayılı <a href=\"gelir-vergisi-kanunu.html\" class=\"topiclink\">Gelir Vergisi Kanunu</a>nun 68 inci maddesinde yapılan değişiklikle serbest meslek erbabının mesleki giderleri yeniden tanımlanmıştır.</p>\n\n<p>Yapılan düzenlemeye göre mevcut giderlere, aşağıdaki unsurlar da ilave edilmiştir.</p>\n\n<p>a) İkametgahının bir kısmını iş yeri olarak kullananların ikametgah için ödedikleri kiranın tamamını,</p>\n\n<p>b) Hizmetli ve işçilerin iş yerinde veya iş yerinin müştemilatındaki iaşe ve ibate giderleri, tedavi ve ilaç giderleri, sigorta primleri ve emekli aidatı (bu primlerin ve aidatın geri alınmamak üzere Türkiye' de kain sigorta şirketlerine veya emekli ve yardım sandıklarına ödenmiş olması ve emekli ve yardım sandıklarının tüzel kişiliği haiz bulunmaları şartı) ile Kanunun 27 nci maddesinde yazılı giyim giderlerini,</p>\n\n<p>c) Kiralanan taşıtların ve bu meyanda finansal kiralama ile edinilen taşıtların giderlerini,</p>\n\n<p>Safi iradın tespitinde gider olarak kaydedilebilmesi imkanı getirilmiştir.</p>\n\n<p>Noterlikler tarafından finansal kiralama yolu ile motorlu taşıt (binek otomobili) edinilmesi ile ilgili prensipler ayrıca duyurulacaktır.</p>\n\n<p>2 5035 sayılı Kanunun 48 inci maddesinin 4/c fıkrası ile 193 sayılı Kanunun 92 nci maddesinde yapılan değişiklikle, yıllık gelir vergisi beyannamesinin izleyen yılın Mart ayının 15 inci günü akşamına kadar verilmesi öngörülmüştür.</p>\n\n<p>Bu suretle beyan edilen yıllık gelir üzerinden hesaplanan vergi Mart ve Temmuz aylarında iki eşit taksitte ödenecektir.</p>\n\n<p>3 5035 sayılı Kanunun 48 inci maddesinin 4/e fıkrası ile 193 sayılı Kanunun 98 inci maddesinin birinci fıkrasında yapılan değişiklikle, muhtasar beyannamelerin ertesi ayın 20 nci günü akşamına kadar verilmesi öngörülmüştür.</p>\n\n<p>4 5035 sayılı Kanunun 48 inci maddesinin 4/e fıkrası ile 193 sayılı Kanunun 98 nci maddesinin üçüncü fıkrasında yapılan değişiklikle, çalıştırdığı hizmet erbabı sayısı 10 ve daha az olanların 94 üncü maddeye göre yapacakları vergi tevkifatına ilişkin muhtasar beyannameyi bağlı bulunulan vergi dairesine önceden bildirilmek üzere her ay ...Ocak, Nisan, Temmuz ve Ekim... aylarının 20 nci günü akşamına kadar verilmesi öngörülmüştür.</p>\n\n<p>Buna göre 2003 yılının Kasım ve Aralık aylarına ait iki aylık muhtasar beyanname 2004 yılı Ocak ayının 20 nci günü akşamına kadar, bunu takiben diğer üç aylık beyannameler de yukarıda belirtilen sürelerde vergi dairesine verilecektir.</p>\n\n<p>5 5035 sayılı Kanunun 48 inci maddesinin 4/f fıkrası ile 193 sayılı Kanunun 119 uncu maddesinde yapılan değişiklikle, vergi tevkifatına ilişkin olarak beyan edilen muhtasar verginin, mükelleflerce beyanname verecekleri ayın 26 ncı günü akşamına kadar vergi dairesine ödenmesi esası getirilmiştir.</p>\n\n<p>6 5035 sayılı Kanunun 48 inci maddesinin 4/g fıkrası ile 193 sayılı Kanunun mükerrer 120 nci maddesinde yapılan değişiklikle, geçici verginin, dönemi izleyen ikinci ayın onuncu günü akşamına kadar bağlı olunan vergi dairesine beyan edilmesi ve onyedinci günü akşamına kadar da ödenmesi esası getirilmiştir.</p>\n\n<p>7 5035 sayılı Kanunun 48 inci maddesinin 4/h fıkrası ile 193 Sayılı Kanunun geçici 55 inci maddesinde yapılan değişiklikle, mevduat faizleri, kar payları ve repo, ters repo gelirleri ile menkul kıymetler yatırım fonlarının katılma belgelerine ödenen kar payları için yıllık gelir vergisi beyannamesi verilmemesi ile ilgili muafiyet süresi 2004 yılında elde edilecek gelirleri de kapsayacak şekilde uzatılmıştır.</p>\n\n<p>8 5035 sayılı Kanunun 48 inci maddesinin 4/h fıkrası ile 193 sayılı Kanunun geçici 59 uncu maddesinde yapılan değişiklikle, devlet tahvili ve hazine bonolarından elde edilen gelirlerdeki kısmi vergi istisnasının, 26.07.2001 31.12.2004 tarihlerinde ihraç edilenlerden 31.12.2006 tarihine kadar elde edilen gelirlere de uygulanması esası getirilmiştir.</p>\n\n<p><a href=\"gelir-vergisi-kanunu.html\" class=\"topiclink\">Gelir Vergisi Kanunu</a> ile ilgili olarak yukarıda belirtilen değişiklikler 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>E) 197 SAYILI MOTORLU TAŞITLAR VERGİSİ KANUNUNDA YAPILAN DEĞİŞİKLİKLER</p>\n\n<p>1 5035 Sayılı Kanunun 2125 maddelerinde 197 Sayılı Kanunla ilgili bazı teknik düzenlemeler yapılmış, ayrıca motorlu taşıtların tabi olduğu yıllık vergiler yeniden belirlenmiştir.</p>\n\n<p>2 Aynı Kanunun 26 ncı maddesi ile 197 Sayılı Kanuna eklenen geçici 4 üncü maddede 2003 yılında ödenen ve fakat Anayasa Mahkemesi tarafından iptal edilen ek motorlu taşıtlar vergisinin mahsup ve iade prensipleri düzenlenmiştir.</p>\n\n<p>F) 488 SAYILI DAMGA VERGİSİ KANUNU İLE DEĞİŞİKLİKLER</p>\n\n<p>1 5035 Sayılı Kanunun 27 nci maddesi ile 488 Sayılı Kanunun mükerrer 30 uncu maddesinde yapılan değişiklikle maktu vergilerle maktu ve nispi vergilerin asgari ve azami hadlerini belirleyen miktarların tespitinde 100.000. Lira kesirleri yerine bu tutarların yüzde beşini aşmayan kesirlerin dikkate alınmaması öngörülmüştür.</p>\n\n<p>2 5035 Sayılı Kanunun 29 uncu maddesi ile 488 sayılı Kanunun;</p>\n\n<p>a) 1 sayılı tablonun IV. Makbuzlar ve diğer kağıtlar bölümünün 2 numaralı fıkrasının (b) bendi değiştirilerek, bundan böyle eğitim katkı payı ve özel işlem vergisine tabi olmayan beyannamelerden alınacak maktu damga vergileri yeniden belirlenmiştir. Bu çerçevede;</p>\n\n<p>aa) Kanun hükümlerine göre resmi dairelere verilen diğer beyannameler,</p>\n\n<p> Yıllık gelir vergisi beyannameleri 15.000.000.TL.</p>\n\n<p> Kurumlar vergisi beyannameleri 20.000.000.TL.</p>\n\n<p> Muhtasar beyannameler 10.000.000.TL.</p>\n\n<p> Katma değer dergisi beyannameleri 10.000.000.TL.</p>\n\n<p> Diğerleri 10.000.000.TL.</p>\n\n<p>ab) Belediyelere verilen beyannameler 8.000.000. TL</p>\n\n<p>ac) Sosyal Sigortalar Kurumuna verilen sigorta</p>\n\n<p>prim bildirgeleri .8.000.000.TL.</p>\n\n<p>ad) Gümrük idarelerine verilen beyannameler 20.000.000.TL.</p>\n\n<p>Yukarıdaki değişiklikler 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>3 5035 Sayılı Kanunun 30 uncu maddesi ile 488 Sayılı Kanunun</p>\n\n<p>a) Ekli 2 sayılı tablonun IV. Ticari ve medeni işlerle ilgili kağıtlar bölümünün 23 numaralı fıkrası değiştirilerek, bu fıkradaki istisna hükmü nakdi yatırım kredileri yerine bankalar, yurt dışı kredi kuruluşları ile uluslararası kredi kurumlarınca genel olarak kullandırılan tüm kredileri kapsayacak şekilde yeniden düzenlenmiştir.</p>\n\n<p>b) Aynı bölüme eklenen 29 uncu fıkra ile kambiyo senetleri ve kambiyo senetlerine benzeyen senetler üzerine konulan aval ve kefalet şerhleri ile bu mahiyetteki diğer şerhlere damga vergisi istisnası getirilmiştir.</p>\n\n<p>Buna göre, düzenleme tarihi 02.01.2004 tarihinden sonra olan bono ve poliçeler sebebiyle ne surette olursa olsun damga vergisi aranılmayacaktır.</p>\n\n<p>Ancak, 02.01.2004 tarihinden önce düzenlenmiş olup, üzerinde kefalet veya aval şerhi bulunan bono ve poliçeler için münhasıran bu şerhler sebebiyle damga vergisi ödenip ödenmediğinin araştırılması gerekmektedir.</p>\n\n<p>c) Aynı bölüme eklenen 30 uncu fıkra ile 4077 Sayılı <a href=\"tuketicinin-korunmasi-hakkinda-kanun.html\" class=\"topiclink\">Tüketicinin Korunması Hakkında Kanun</a>un 10 uncu maddesi çerçevesinde tüketici kredisine ilişkin olarak düzenlenen sözleşmenin tüketiciye verilen nüshasına damga vergisi istisnası getirilmiştir.</p>\n\n<p>Bu düzenlemeler yayımı tarihinde yürürlüğe girmiştir.</p>\n\n<p>4 5035 Sayılı Kanunun 48/6b maddesi ile 488 sayılı Kanuna ekli 2 sayılı tablonun IV. Ticari ve medeni işlerle ilgili kağıtlar bölümünün 16 ncı fıkrası değiştirilerek bu fıkrada şirket sermaye artırımlarına tanınmış olan damga vergisi istisnası şirketlerin kuruluşları ve süre uzatımlarını da kapsayacak şekilde yeniden düzenlenmiştir.</p>\n\n<p>Bu değişik 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>5 5035 Sayılı Kanunun 49/4 üncü maddesi ile 488 Sayılı Kanunun;</p>\n\n<p>a) Mükerrer 30 uncu maddesinin ikinci fıkrasındaki dış kredilere ...0... sıfır nispette damga vergisi uygulamasına son verilmiştir.</p>\n\n<p>Zira dış krediler bakımından Kanuna ekli 2 sayılı tablonun yukarıda bahsi geçen 23 numaralı fıkrasında damga vergisi istisnası getirilmiştir.</p>\n\n<p>b) Kanuna ekli 1 sayılı tablonun I/3 bölümündeki anonim, eshamlı komandit ve limited şirketlerin kuruluşlarına dair mukavelelerin tabi olduğu damga vergisi tarifesi yürürlükten kaldırılmıştır.</p>\n\n<p>Zira bu kağıtlar bakımından Kanuna ekli 2 sayılı tablonun yukarıda belirtilen IV/16 fıkrasında istisna hükmü düzenlenmiştir.</p>\n\n<p>Belirtilen fıkrada şirket devri için düzenlenmiş olan damga vergisi istisnasını şirket hisse devirleri için uygulanmayacağı tabiidir. Dolayısıyla;</p>\n\n<p>&nbsp;</p>\n\n<p>ba) Anonim şirket hisse devirlerinde düzenlenen kağıtlardan devir bedeli üzerinden binde 7,5 nispetinde,</p>\n\n<p>bb) Limited şirket hisse devirlerinde ise bu şirketlerin kuruluş mukavelesinin tabi olduğu binde 5 nispetindeki vergi uygulaması yürürlükten kaldırıldığından, kanuna ekli 1 sayılı tablonun I/1a pozisyonundaki genel hüküm çerçevesinde, devir bedeli üzerinden hesaplanan binde 7,5 nispetindeki damga vergisinin 1 / 4' ü nispetinde , damga vergisi tahsili gerekmektedir.</p>\n\n<p>&nbsp;</p>\n\n<p>Bununla birlikte limited şirket hisse devirlerinin tabi olacağı damga vergisi yönünden Maliye Bakanlığına yapılacak müracaat sonucundan ayrıca bilgi verilecektir.</p>\n\n<p>&nbsp;</p>\n\n<p>c) Kanuna ekli 2 sayılı tablonun IV/18 fıkrasındaki konut kredisi ile ilgili istisna yürürlükten kaldırılmıştır.</p>\n\n<p>Zira bankalar tarafından kullandırılan her nevi krediler bakımından Kanuna ekli 2 sayılı tablonun yukarıda belirtilen IV/23 fıkrasında istisna hükmü düzenlenmiştir.</p>\n\n<p>&nbsp;</p>\n\n<p>Yukarıdaki değişiklikler 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>G) 492 SAYILI Harçlar Kanunu İLE İLGİLİ DEĞİŞİKLİKLER</p>\n\n<p>5035 Sayılı Kanunun 31 inci maddesi ile 492 Sayılı Kanunun 123 üncü maddesinin son fıkrası değiştirilerek</p>\n\n<p>a) Anonim, eshamlı komandit ve limited şirketlerin kuruluş, sermaye artırımı, birleşme, devir, bölünme ve nevi değişiklikleri nedeniyle yapılacak işlemlerin,</p>\n\n<p>&nbsp;</p>\n\n<p>Bu bölümdeki şirket devri ile ilgili işlemlere getirilen harç istisnasının şirket hisse devirlerine uygulanmayacağı, dolayısıyla da mevcut uygulamaya devam edilmesi gerektiği tabiidir.</p>\n\n<p>b) Bankalar, yurt dışı kuruluşları ve uluslararası kurumlarca kullandırılacak kredilerin temini ve bunların teminatları ile geri ödenmelerine ilişkin işlemlerin,</p>\n\n<p>harca tabi tutulmaması esası getirilmiştir.</p>\n\n<p>Bu düzenleme Kanunun yayımı tarihi olan 02.01.2004' te yürürlüğe girmiştir.</p>\n\n<p>&nbsp;</p>\n\n<p>H) 2464 SAYILI BELEDİYE GELİRLERİ KANUNU İLE İLGİLİ DEĞİŞİKLİK</p>\n\n<p>5035 Sayılı Kanunun 41 inci maddesi ile 2464 Sayılı Kanunun mükerrer 44 üncü maddesinde yapılan değişiklikle birlikte, alınacak çevre temizlik vergisinin su tüketim miktarı esas alınmak suretiyle metreküp başına 100.000.TL. olarak hesaplanacağı belirtilmiş ve ayrıca bina grupları ve dereceleri itibariyle yıllık vergi tutarları belirlenmiştir.</p>\n\n<p>Yukarıdaki değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>&nbsp;</p>\n\n<p>I) 4306 SAYILI KANUNDA YAPILAN DEĞİŞİKLİK</p>\n\n<p>5035 Sayılı Kanunun 43 üncü maddesi ile 4306 Sayılı Kanunun geçici 1 inci maddesinin A fıkrasında yapılan değişiklikle, beyannamelerden alınmakta olan eğitim katkı payı ve buna bağlı özel işlem vergisi uygulamasına son verilmiştir.</p>\n\n<p>Yukarıdaki değişiklik 01.01.2004 tarihinden itibaren geçerli olmak üzere yayımı tarihinde yürürlüğe girmiştir.</p>\n\n<p>&nbsp;</p>\n\n<p>J) 2004 MALİ YILI BÜTÇE KANUNU İLE İLGİLİ AÇIKLAMA</p>\n\n<p>Vergi Dairelerine verilen beyannamelerle beyan edilen vergi, harç ve değerli kağıt bedellerindeki 50.000.TL. kesirinin dikkate alınmaması hususundaki uygulama 2004 Mali Yılı Bütçe Kanununda aynen muhafaza edilmiştir.</p>\n\n<p>&nbsp;</p>\n\n<p>Bilgi edinilmesini rica ederim.</p>\n\n<p>Saygılarımla</p>\n\n<p>&nbsp;</p>\n\n<p>BAŞKAN</p>\n\n<p>Hasan YENİ</p>\n\n<p>(İstanbul 28.Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2004-8-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:30.253937"
}