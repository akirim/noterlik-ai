{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2006-11-sayili-genelge.html",
    "title": "2006-11 sayılı genelge",
    "description": "Mali Danışmanlık 1087 Ankara, 26.01.2006 Özü: Geçmiş yıl için ek defter tasdiki yapılamayacağı hk.  G E N E L G E ( 11 )  ........................ NOTER ODASI BAŞKANLIĞINA",
    "keywords": [
      "ek defter tasdiki yapılamayacağı hk.",
      "Geçmiş yıl için ek defter tasdiki yapılamayacağı hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2006-11 sayılı genelge Email Gönder 2006-11 sayılı genelge << Fihrist-Ana sayfa >> 2006-11 sayılı genelge AÇILIŞ ONAYI    YENİLEME ONAYI    KAPANIŞ ONAYI    DEFTERLER    FATURA - BELGELER    MEVZUAT    GEN. GENEL YAZI    51 SAYILI GENELGE    DEFTER TÜRLERİ    TABLOLAR    MUAFİYET Mali Danışmanlık 1087 Ankara, 26.01.2006 Özü: Geçmiş yıl için ek defter tasdiki yapılamayacağı hk. G E N E L G E ( 11 ) ........................ NOTER ODASI BAŞKANLIĞINA ........................ NOTERLİĞİNE Bir noterliğimizden alınan yazıda, Çay İşletmeleri Genel Müdürlüğü Ankara Pazarlama Bölge Müdürlüğünün 2005 Yılında noterliklerine müracaatla 2004 yılı için ek defter tasdiki talebinde bulunulduğu, bu taleplerinin karşılanmaması üzerine Ankara Defterdarlığı Usul Gelir Müdürlüğü’nden alınan 19.04.2005 günlü ve 1390 sayılı yazının ibraz edildiği ve bu yazıda söz konusu ek defter tasdik talebinin yerine getirilmesi gerektiğinin bildirildiğinden bahisle, konu hakkında ne gibi işlem yapılacağının bildirilmesinin talep edilmesi üzerine söz konusu durum Yönetim Kurulunun 25.05.2005 günlü toplantısında görüşülmüş ve defterdarlık yazısı Maliye Bakanlığına intikal ettirilerek konu hakkında görüşleri istenmiştir. Maliye Bakanlığından cevaben alınan 26.07.2005 günlü ve 35021 sayılı yazıda, ek süreler de geçtikten sonra evvelki yıl için ek defter tasdikinin yapılıp yapılmayacağına dair bir görüş bulunmadığından Ankara Defterdarlığı yazısında yer alan görüşün yerinde olup olmadığı hususunda kanaate varılamadığından Yönetim Kurulunun 20.09.2005 günlü toplantısında yapılan değerlendirme gereği konunun bu yönüyle bir kere daha tetkiki ile varılacak sonucun bildirilmesi için Maliye Bakanlığından görüş istenmiştir. Maliye Bakanlığından cevaben alınan ve Yönetim Kurulunun 16.01.2006 günlü toplantısında görüşülen 07.12.2005 günlü ve 066547 sayılı yazıda; “Noterlerin, 213 sayılı Vergi Usul Kanununun 220 ve müteakip maddelerinde yer alan hükümler doğrultusunda kanuni sürelerde tasdik işlemlerini yapacakları hükme bağlanmıştır. Aynı Kanunun 219 uncu maddesinde de “Muameleler defterlere zamanında kaydedilir. Şöyle ki: a) Muamelelerin işin hacmine ve icabına uygun olarak muhasebenin intizam ve vuzuhunu bozmayacak bir zaman zarfında kaydedilmesi şarttır. Bu gibi kayıtların on günden fazla geciktirilmesi caiz değildir. b) Kayıtlarını devamlı olarak muhasebe fişleri, primanota ve bordro gibi yetkili amirlerin imza ve parafını taşıyan mazbut vesikalara dayanarak yürüten müesseselerde, muamelelerin bunlara işlenmesi, deftere işlenmesi hükmündedir. Ancak bu kayıtlar, muamelelerin esas defterlere 45 günden daha geç intikal ettirilmesine cevaz vermez....” hükmüne yer verilmiştir. Yine aynı kanunun 225 inci maddesinde ise “Defterler aşağıdaki şekilde tasdik olunur: a) Ciltli defterlerin tasdik esnasında sayfalarının sıra numarasıyla teselsül ettiğine bakılarak, bu sayfalar teker teker tasdik makamının resmi mühürü ile mühürlenir. b) Müteharrik yapraklı yevmiye defteri kullanmalarına Maliye Bakanlığınca müsaade edilen müesseseler bir yıl içinde kullanacaklarını tahmin ettikleri sayıda yaprağı yukarıdaki esaslara göre tasdik ettirirler. Tasdikli yapraklar bittiği takdirde, yeni yapraklar kullanılmadan evvel tasdike arzolunur. Bunların sayfa numaraları tasdikli yaprakların sayfa numaralarını takiben teselsül ettirilir. Tasdik makamı, ilave yaprakların sayısını ilk tasdik şerhinin altına kaydeder ve bu kaydı usulüne göre tasdik eder.” hükmü yer almaktadır. Yukarıda yer alan hükümler doğrultusunda, ciltli veya müteharrik yapraklı defterlerin kullanılmaya başlamadan evvel tasdik ettirilmesi zorunlu olup, muamelelerinin de kanuni süreler içinde kayıt altına alınması gerekmektedir. Bu itibarla, vergi mevzuatı açısından geçmiş dönemlere ait olup da tasdik ettirilmemiş olan defterlerin tasdikinin yapılması mümkün bulunmamakta olup, geçmiş dönemlere ilişkin olarak tasdik yapılmış olması halinde de bu tasdiklerin hiçbir yasal geçerliliği bulunmamaktadır.” denilmektedir. Diğer taraftan Maliye Bakanlığının 06.11.1996 günlü ve 52354 sayılı yazısına istinaden yayımlanan 1996/57 ve 10.03.2000 günlü ve 11844 sayılı yazısına istinaden yayımlanan 2000/14 sayılı genelgelerimizde de geçmiş yıllar için defter tasdikinin yapılamayacağı belirtilmiştir. Bu çerçevede geçmiş yıllara ait olan ek defterlerin de tasdik edilemeyeceği tabiidir. Bilgi edinilmesini ve gereğinin buna göre yapılmasını rica ederim. Saygılarımla, BAŞKAN Hasan YENİ (İstanbul 28.Noteri) Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2006-11 sayılı genelge",
        "id": "",
        "class": [
          "p_Heading1"
        ]
      },
      {
        "level": 1,
        "text": "Mali Danışmanlık 1087",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2006-11-sayili-genelge.html",
        "title": "",
        "target": "",
        "type": "internal"
      },
      {
        "text": "2006-11 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2006-11-sayili-genelge.html",
        "title": "",
        "target": "_top",
        "type": "internal"
      },
      {
        "text": "AÇILIŞ ONAYI",
        "href": "javascript:void(0);",
        "title": "AÇILIŞ ONAYI NASIL YAPILIR",
        "target": "",
        "type": "internal"
      },
      {
        "text": "YENİLEME ONAYI",
        "href": "javascript:void(0);",
        "title": "YENILEME-ONAYI-NASIL-YAPILIR",
        "target": "",
        "type": "internal"
      },
      {
        "text": "KAPANIŞ ONAYI",
        "href": "javascript:void(0);",
        "title": "KAPANIS-ONAYI-NASIL-YAPILIR",
        "target": "",
        "type": "internal"
      },
      {
        "text": "DEFTERLER",
        "href": "defter-onay-islemleri-dizini.html",
        "title": "DEFTER-ONAY-ISLEMLERI",
        "target": "",
        "type": "internal"
      },
      {
        "text": "FATURA - BELGELER",
        "href": "fatura-belge-onay-islemleri-dizini.html",
        "title": "FATURA - BELGE ONAY İŞLEMLERİ",
        "target": "",
        "type": "internal"
      },
      {
        "text": "MEVZUAT",
        "href": "javascript:void(0);",
        "title": "DEFTER-FATURA-MEVZUATI",
        "target": "",
        "type": "internal"
      },
      {
        "text": "GEN. GENEL YAZI",
        "href": "defter-genelgeler-genelyazilar.html",
        "title": "DEFTER-GENELGELER-GENELYAZILAR",
        "target": "",
        "type": "internal"
      },
      {
        "text": "51 SAYILI GENELGE",
        "href": "defter-onaylama-islemleri-hak-birlestirilmis-51-sayili-genelge.html",
        "title": "DEFTER ONAYLAMA İŞLEMLERİ HAK. BİRLEŞTİRİLMİŞ 51 SAYILI GENELGE",
        "target": "",
        "type": "internal"
      },
      {
        "text": "DEFTER TÜRLERİ",
        "href": "javascript:void(0);",
        "title": "DEFTER TÜRLERİ",
        "target": "",
        "type": "internal"
      },
      {
        "text": "TABLOLAR",
        "href": "javascript:void(0);",
        "title": "AÇILIŞ, YENİLEME, KAPANIŞ TABLOLARI",
        "target": "",
        "type": "internal"
      },
      {
        "text": "MUAFİYET",
        "href": "istisna-muafiyet-defter.html",
        "title": "ISTISNA-MUAFIYET-DEFTER",
        "target": "",
        "type": "internal"
      },
      {
        "text": "Vergi Usul Kanunu",
        "href": "vergi-usul-kanunu.html#220",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2006-11 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2006-11 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"ek defter tasdiki yapılamayacağı hk.,Geçmiş yıl için ek defter tasdiki yapılamayacağı hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık 1087 Ankara, 26.01.2006 Özü: Geçmiş yıl için ek defter tasdiki yapılamayacağı hk. &nbsp;G E N E L G E ( 11 ) &nbsp;........................ NOTER ODASI BAŞKANLIĞINA\" />\n\n   <link rel=\"canonical\" content=\"noterlikrehberi.net/rehber/index.html?2006-11-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2006-11-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"ek defter tasdiki yapılamayacağı hk.,Geçmiş yıl için ek defter tasdiki yapılamayacağı hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2006-11 sayılı genelge\",\n\n   mailsubject: \"Tavsiye: Noterlik Rehberi - 2006-11 sayılı genelge &nbsp; &nbsp;AÇILIŞ ONAYI&nbsp; &nbsp;YENİLEME ONAYI&nbsp; &nbsp;KAPANIŞ ONAYI&nbsp; &nbsp;DEFTERLER&nbsp; &nbsp;FATURA - BELGELER&nbsp; &nbsp;MEVZUAT&nbsp; &nbsp;GEN. GENEL YAZI&nbsp; &nbsp;51 SAYILI GENELGE&nbsp; &nbsp;DEFTER TÜRLERİ&nbsp; &nbsp;TABLOLAR&nbsp; &nbsp;MUAFİYET\",\n\n   sharesubject: \"Noterlik Rehberi - 2006-11 sayılı genelge &nbsp; &nbsp;AÇILIŞ ONAYI&nbsp; &nbsp;YENİLEME ONAYI&nbsp; &nbsp;KAPANIŞ ONAYI&nbsp; &nbsp;DEFTERLER&nbsp; &nbsp;FATURA - BELGELER&nbsp; &nbsp;MEVZUAT&nbsp; &nbsp;GEN. GENEL YAZI&nbsp; &nbsp;51 SAYILI GENELGE&nbsp; &nbsp;DEFTER TÜRLERİ&nbsp; &nbsp;TABLOLAR&nbsp; &nbsp;MUAFİYET\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2006-11-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2006-11-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2006-11-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2006-11-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2006-11-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2006-11-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2006-11-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2006-11 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2006-11-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2006-11 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_825092606, this);\" class=\"popuplink\" title=\"AÇILIŞ ONAYI NASIL YAPILIR\">AÇILIŞ ONAYI</a>  &nbsp; <a href=\"javascript:void(0);\" onclick=\"return hmshowPopup(event, popid_1374207986X, this);\" class=\"popuplink\" title=\"YENILEME-ONAYI-NASIL-YAPILIR\">YENİLEME ONAYI</a>  &nbsp; <a href=\"javascript:void(0);\" onclick=\"return hmshowPopup(event, popid_1133839107, this);\" class=\"popuplink\" title=\"KAPANIS-ONAYI-NASIL-YAPILIR\">KAPANIŞ ONAYI</a>  &nbsp; <a href=\"defter-onay-islemleri-dizini.html\" class=\"topiclink\" title=\"DEFTER-ONAY-ISLEMLERI\">DEFTERLER</a>  &nbsp; <a href=\"fatura-belge-onay-islemleri-dizini.html\" class=\"topiclink\" title=\"FATURA - BELGE ONAY İŞLEMLERİ\">FATURA - BELGELER</a>  &nbsp; <a href=\"javascript:void(0);\" onclick=\"return hmshowPopup(event, popid_298886418, this);\" class=\"popuplink\" title=\"DEFTER-FATURA-MEVZUATI\">MEVZUAT</a>  &nbsp; <a href=\"defter-genelgeler-genelyazilar.html\" class=\"topiclink\" title=\"DEFTER-GENELGELER-GENELYAZILAR\">GEN. GENEL YAZI</a>  &nbsp; <a href=\"defter-onaylama-islemleri-hak-birlestirilmis-51-sayili-genelge.html\" class=\"topiclink\" title=\"DEFTER ONAYLAMA İŞLEMLERİ HAK. BİRLEŞTİRİLMİŞ 51 SAYILI GENELGE\">51 SAYILI GENELGE</a>  &nbsp; <a href=\"javascript:void(0);\" onclick=\"return hmshowPopup(event, popid_1456274392X, this);\" class=\"popuplink\" title=\"DEFTER TÜRLERİ\">DEFTER TÜRLERİ</a>  &nbsp; <a href=\"javascript:void(0);\" onclick=\"return hmshowPopup(event, popid_264517732X, this);\" class=\"popuplink\" title=\"AÇILIŞ, YENİLEME, KAPANIŞ TABLOLARI\">TABLOLAR</a>  &nbsp; <a href=\"istisna-muafiyet-defter.html\" class=\"topiclink\" title=\"ISTISNA-MUAFIYET-DEFTER\">MUAFİYET</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\" style=\"text-align: justify;\">Mali Danışmanlık 1087</h1>\n\n<p>Ankara, 26.01.2006</p>\n\n<p>Özü: Geçmiş yıl için ek defter tasdiki yapılamayacağı hk.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>G E N E L G E</p>\n\n<p>( 11 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Bir noterliğimizden alınan yazıda, Çay İşletmeleri Genel Müdürlüğü Ankara Pazarlama Bölge Müdürlüğünün 2005 Yılında noterliklerine müracaatla 2004 yılı için ek defter tasdiki talebinde bulunulduğu, bu taleplerinin karşılanmaması üzerine Ankara Defterdarlığı Usul Gelir Müdürlüğü’nden alınan 19.04.2005 günlü ve 1390 sayılı yazının ibraz edildiği ve bu yazıda söz konusu ek defter tasdik talebinin yerine getirilmesi gerektiğinin bildirildiğinden bahisle, konu hakkında ne gibi işlem yapılacağının bildirilmesinin talep edilmesi üzerine söz konusu durum Yönetim Kurulunun 25.05.2005 günlü toplantısında görüşülmüş ve defterdarlık yazısı Maliye Bakanlığına intikal ettirilerek konu hakkında görüşleri istenmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Maliye Bakanlığından cevaben alınan 26.07.2005 günlü ve 35021 sayılı yazıda, ek süreler de geçtikten sonra evvelki yıl için ek defter tasdikinin yapılıp yapılmayacağına dair bir görüş bulunmadığından Ankara Defterdarlığı yazısında yer alan görüşün yerinde olup olmadığı hususunda kanaate varılamadığından Yönetim Kurulunun 20.09.2005 günlü toplantısında yapılan değerlendirme gereği konunun bu yönüyle bir kere daha tetkiki ile varılacak sonucun bildirilmesi için Maliye Bakanlığından görüş istenmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Maliye Bakanlığından cevaben alınan ve Yönetim Kurulunun 16.01.2006 günlü toplantısında görüşülen 07.12.2005 günlü ve 066547 sayılı yazıda; “Noterlerin, 213 sayılı <a href=\"vergi-usul-kanunu.html#220\" class=\"topiclink\">Vergi Usul Kanunu</a>nun 220 ve müteakip maddelerinde yer alan hükümler doğrultusunda kanuni sürelerde tasdik işlemlerini yapacakları hükme bağlanmıştır.</p>\n\n<p>Aynı Kanunun 219 uncu maddesinde de “Muameleler defterlere zamanında kaydedilir. Şöyle ki:</p>\n\n<p>a) Muamelelerin işin hacmine ve icabına uygun olarak muhasebenin intizam ve vuzuhunu bozmayacak bir zaman zarfında kaydedilmesi şarttır. Bu gibi kayıtların on günden fazla geciktirilmesi caiz değildir.</p>\n\n<p>b) Kayıtlarını devamlı olarak muhasebe fişleri, primanota ve bordro gibi yetkili amirlerin imza ve parafını taşıyan mazbut vesikalara dayanarak yürüten müesseselerde, muamelelerin bunlara işlenmesi, deftere işlenmesi hükmündedir. Ancak bu kayıtlar, muamelelerin esas defterlere 45 günden daha geç intikal ettirilmesine cevaz vermez....” hükmüne yer verilmiştir.</p>\n\n<p>&nbsp;</p>\n\n<p>Yine aynı kanunun 225 inci maddesinde ise “Defterler aşağıdaki şekilde tasdik olunur:</p>\n\n<p>a) Ciltli defterlerin tasdik esnasında sayfalarının sıra numarasıyla teselsül ettiğine bakılarak, bu sayfalar teker teker tasdik makamının resmi mühürü ile mühürlenir.</p>\n\n<p>&nbsp;</p>\n\n<p>b) Müteharrik yapraklı yevmiye defteri kullanmalarına Maliye Bakanlığınca müsaade edilen müesseseler bir yıl içinde kullanacaklarını tahmin ettikleri sayıda yaprağı yukarıdaki esaslara göre tasdik ettirirler. Tasdikli yapraklar bittiği takdirde, yeni yapraklar kullanılmadan evvel tasdike arzolunur.</p>\n\n<p>&nbsp;</p>\n\n<p>Bunların sayfa numaraları tasdikli yaprakların sayfa numaralarını takiben teselsül ettirilir. Tasdik makamı, ilave yaprakların sayısını ilk tasdik şerhinin altına kaydeder ve bu kaydı usulüne göre tasdik eder.” hükmü yer almaktadır.</p>\n\n<p>&nbsp;</p>\n\n<p>Yukarıda yer alan hükümler doğrultusunda, ciltli veya müteharrik yapraklı defterlerin kullanılmaya başlamadan evvel tasdik ettirilmesi zorunlu olup, muamelelerinin de kanuni süreler içinde kayıt altına alınması gerekmektedir.</p>\n\n<p>&nbsp;</p>\n\n<p>Bu itibarla, vergi mevzuatı açısından geçmiş dönemlere ait olup da tasdik ettirilmemiş olan defterlerin tasdikinin yapılması mümkün bulunmamakta olup, geçmiş dönemlere ilişkin olarak tasdik yapılmış olması halinde de bu tasdiklerin hiçbir yasal geçerliliği bulunmamaktadır.” denilmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Diğer taraftan Maliye Bakanlığının 06.11.1996 günlü ve 52354 sayılı yazısına istinaden yayımlanan 1996/57 ve 10.03.2000 günlü ve 11844 sayılı yazısına istinaden yayımlanan 2000/14 sayılı genelgelerimizde de geçmiş yıllar için defter tasdikinin yapılamayacağı belirtilmiştir. Bu çerçevede geçmiş yıllara ait olan ek defterlerin de tasdik edilemeyeceği tabiidir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Bilgi edinilmesini ve gereğinin buna göre yapılmasını rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; BAŞKAN</p>\n\n<p>Hasan YENİ</p>\n\n<p>(İstanbul 28.Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2006-11-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:33.650342"
}