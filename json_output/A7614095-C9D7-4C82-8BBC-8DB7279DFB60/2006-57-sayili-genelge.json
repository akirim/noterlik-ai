{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2006-57-sayili-genelge.html",
    "title": "2006-57 sayılı genelge",
    "description": "Mali Danışmanlık 17431 Ankara, 06.10.2006 Özü:T.C.Kimlik Numarasının vergi kimlik numarası olarak kullanılması hk.  G E N E L G E ( 57 )  ........................ NOTER ODAS",
    "keywords": [
      "Kimlik Numarasının vergi kimlik numarası olarak kullanılması hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2006-57 sayılı genelge Email Gönder 2006-57 sayılı genelge << Fihrist-Ana sayfa >> 2006-57 sayılı genelge KİMLİK DİZİNİ    TAPU İŞL KİMLİK    1 SAYILI GENELGE    6 SAYILI GENELGE Mali Danışmanlık 17431 Ankara, 06.10.2006 Özü:T.C.Kimlik Numarasının vergi kimlik numarası olarak kullanılması hk. G E N E L G E ( 57 ) ........................ NOTER ODASI BAŞKANLIĞINA ........................ NOTERLİĞİNE İLGİ: a) 10.02.1998 günlü Hukuk 1734 (14) sayılı, b) 02.03.1998 günlü ve Hukuk 3132 (23) sayılı, c) 24.06.2002 günlü ve Hukuk 9297 (60) sayılı, d) 12.07.2002 günlü ve Hukuk 10289 (70) sayılı, e) 16.12.2004 günlü ve Hukuk 19808 (119) sayılı Genel Yazılarımız. f) 27.11.2000 günlü ve Hukuk 19504 (2000/58) sayılı genelgemiz İlgi (a), (b), (c ), (d) ve (e) genel yazılarımızla şirket kuruluşları ve taşıt satışlarında, İlgi (f) yazımızda ise limited şirket payı devrine dair işlemlerde, İşlem taraflarının vergi kimlik numaralarının işleme yazılması zorunluluğuna dair prensiplere yer verilmiştir. Bu defa Maliye Bakanlığınca 29.08.2006 günlü ve 26274 sayılı Resmi Gazete’de yayımlanan ve Yönetim Kurulumuzun 25.09.2006 günlü toplantısında görüşülen 3 Seri No.lu Vergi Kimlik Numarası Genel Tebliği ile Türkiye Cumhuriyeti tabiiyetinde bulunan gerçek kişilerin Türkiye Cumhuriyeti kimlik numaralarının vergi kimlik numarası olarak kullanılmasına ilişkin açıklamalara yer verilmiştir. Buna göre yukarıda belirtilen genel yazı ve genelgede belirtilen işlemlerin yapılması sırasında; 1- Gerçek kişiler adına düzenlenen mevcut vergi kimlik numaraları, T.C. kimlik numarasına dönüştürülmüş olduğundan, T.C. Tabiiyetindeki gerçek kişiler işlemlerinde vergi kimlik numarası yerine T.C. kimlik numarasını ibraz edeceklerdir. 2- Yabancı uyruklu gerçek kişilere T.C. kimlik numarası verilemeyeceğinden, bu şahıslar on haneli rakamdan oluşan vergi kimlik numaralarını kullanacaklar, dolayısıyla işlem sırasında vergi kimlik numarasını ibraz edeceklerdir. 3- Tüzel kişiler de on haneli vergi kimlik numarasını kullanacaktır. 4- Vergi mükellefleri ve bu meyanda noterlikler tarafından bastırılan veya tasdik ettirilen vergi kimlik numarasını havi mevcut belgeler tükeninceye kadar kullanılacaktır. T.C. kimlik numarasının, mecburi kullanım tarihinden itibaren yeniden bastırılacak veya tasdik ettirilecek belgelerde yeni vergi kimlik numarası yerine geçecek olan T.C. kimlik numarası kullanılacaktır. 5- T.C. kimlik numarasının vergi kimlik numarası olarak kullanılmasına 01.11.2006 tarihinden itibaren başlanacaktır. 6- 01.11.2006 tarihine kadar mevcut uygulamaya aynen devam edilecektir. Dolayısı ile 01.11.2006 tarihine kadar T.C. kimlik numarasının ilaveten kullanımı ihtiyaridir. 7- 01.11.2006 tarihinden 01.01.2007 tarihine kadar olan geçiş sürecinde olası problemlerin önlenmesi için, ilgide kayıtlı genel yazı ve genelgelerimizde belirtilen işlemler vergi kimlik numarası veya T.C. kimlik numarasından herhangi biriyle yapılabilecektir. 8- 01.01.2007 tarihinden itibaren ilgide kayıtlı genel yazı ve genelgelerdeki işlemlerde T.C. Tabiiyetindeki gerçek kişiler için vergi numarası olarak sadece T.C. kimlik numarası kullanılacaktır. 9- Avukat vekaletnamesinde T.C. kimlik numarası kullanımı hakkındaki 2005/15 sayılı genelgemiz esaslarında herhangi bir değişiklik söz konusu değildir. Bilgi edinilmesini ve gereğinin buna göre yapılmasını rica ederim. Saygılarımla, BAŞKAN Hasan YENİ (İstanbul 28.Noteri) Ek:Tebliğ Güncelleme: 18.10.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2006-57 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2006-57-sayili-genelge.html",
        "title": "",
        "target": "",
        "type": "internal"
      },
      {
        "text": "2006-57 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2006-57-sayili-genelge.html",
        "title": "",
        "target": "_top",
        "type": "internal"
      },
      {
        "text": "KİMLİK DİZİNİ",
        "href": "javascript:void(0);",
        "title": "KİMLİK DİZİNİ",
        "target": "",
        "type": "internal"
      },
      {
        "text": "TAPU İŞL KİMLİK",
        "href": "javascript:void(0);",
        "title": "TAPU İŞLEMLERİNDE KİMLİK",
        "target": "",
        "type": "internal"
      },
      {
        "text": "1 SAYILI GENELGE",
        "href": "kimlikler-birlestirilmis-1-sayili-genelge.html",
        "title": "KİMLİKLER HAK. BİRLEŞTİRİLMİŞ 1 SAYILI GENELGE",
        "target": "",
        "type": "internal"
      },
      {
        "text": "6 SAYILI GENELGE",
        "href": "noterlik-k-81-maddesinin-uygulamasi-birlestirilmis-6-sayili-genelge.html",
        "title": "NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE",
        "target": "",
        "type": "internal"
      },
      {
        "text": "Güncelleme: 18.10.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2006-57 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2006-57 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Kimlik Numarasının vergi kimlik numarası olarak kullanılması hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık 17431 Ankara, 06.10.2006 Özü:T.C.Kimlik Numarasının vergi kimlik numarası olarak kullanılması hk. &nbsp;G E N E L G E ( 57 ) &nbsp;........................ NOTER ODAS\" />\n\n   <link rel=\"canonical\" content=\"noterlikrehberi.net/rehber/index.html?2006-57-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2006-57-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Kimlik Numarasının vergi kimlik numarası olarak kullanılması hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2006-57 sayılı genelge\",\n\n   mailsubject: \"Tavsiye: Noterlik Rehberi - 2006-57 sayılı genelge &nbsp; &nbsp;KİMLİK DİZİNİ&nbsp; &nbsp;TAPU İŞL KİMLİK&nbsp; &nbsp;1 SAYILI GENELGE&nbsp; &nbsp;6 SAYILI GENELGE\",\n\n   sharesubject: \"Noterlik Rehberi - 2006-57 sayılı genelge &nbsp; &nbsp;KİMLİK DİZİNİ&nbsp; &nbsp;TAPU İŞL KİMLİK&nbsp; &nbsp;1 SAYILI GENELGE&nbsp; &nbsp;6 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2006-57-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2006-57-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2006-57-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2006-57-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2006-57-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2006-57-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2006-57-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2006-57 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2006-57-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2006-57 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2096956661, this);\" class=\"popuplink\" title=\"KİMLİK DİZİNİ\">KİMLİK DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1861679417, this);\" class=\"popuplink\" title=\"TAPU İŞLEMLERİNDE KİMLİK\">TAPU İŞL KİMLİK</a>  &nbsp; <a href=\"kimlikler-birlestirilmis-1-sayili-genelge.html\" class=\"topiclink\" title=\"KİMLİKLER HAK. BİRLEŞTİRİLMİŞ 1 SAYILI GENELGE\">1 SAYILI GENELGE</a>  &nbsp; <a href=\"noterlik-k-81-maddesinin-uygulamasi-birlestirilmis-6-sayili-genelge.html\" class=\"topiclink\" title=\"NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE\">6 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Mali Danışmanlık 17431</p>\n\n<p>Ankara, 06.10.2006</p>\n\n<p>Özü:T.C.Kimlik Numarasının vergi kimlik numarası olarak kullanılması hk.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>G E N E L G E</p>\n\n<p>( 57 )</p>\n\n<p><span style=\"font-size: 13px; color: #000000;\">&nbsp;</span></p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;İLGİ: a) 10.02.1998 günlü Hukuk 1734 (14) sayılı,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; b) 02.03.1998 günlü ve Hukuk 3132 (23) sayılı,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; c) 24.06.2002 günlü ve Hukuk 9297 (60) sayılı,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; d) 12.07.2002 günlü ve Hukuk 10289 (70) sayılı,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; e) 16.12.2004 günlü ve Hukuk 19808 (119) sayılı</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Genel Yazılarımız.</p>\n\n<p><span style=\"width:48px;display:inline-block\">&nbsp;</span> &nbsp; &nbsp; &nbsp; f) 27.11.2000 günlü ve Hukuk 19504 (2000/58) sayılı genelgemiz</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp; &nbsp; &nbsp; &nbsp; &nbsp; &nbsp;İlgi (a), (b), (c ), (d) ve (e) genel yazılarımızla şirket kuruluşları ve taşıt satışlarında,</p>\n\n<p> &nbsp; &nbsp; &nbsp; &nbsp; &nbsp; &nbsp;İlgi (f) yazımızda ise limited şirket payı devrine dair işlemlerde,</p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"width:48px;display:inline-block\">&nbsp;</span>İşlem taraflarının vergi kimlik numaralarının işleme yazılması zorunluluğuna dair prensiplere yer verilmiştir.</p>\n\n<p><span style=\"width:48px;display:inline-block\">&nbsp;</span>Bu defa Maliye Bakanlığınca 29.08.2006 günlü ve 26274 sayılı Resmi Gazete’de yayımlanan ve Yönetim Kurulumuzun 25.09.2006 günlü toplantısında görüşülen 3 Seri No.lu Vergi Kimlik Numarası Genel Tebliği ile Türkiye Cumhuriyeti tabiiyetinde bulunan gerçek kişilerin Türkiye Cumhuriyeti kimlik numaralarının vergi kimlik numarası olarak kullanılmasına ilişkin açıklamalara yer verilmiştir.</p>\n\n<p><span style=\"width:48px;display:inline-block\">&nbsp;</span>Buna göre yukarıda belirtilen genel yazı ve genelgede belirtilen işlemlerin yapılması sırasında;</p>\n\n<p><span style=\"width:48px;display:inline-block\">&nbsp;</span>1- Gerçek kişiler adına düzenlenen mevcut vergi kimlik numaraları, T.C. kimlik numarasına dönüştürülmüş olduğundan, T.C. Tabiiyetindeki gerçek kişiler işlemlerinde vergi kimlik numarası yerine T.C. kimlik numarasını ibraz edeceklerdir.</p>\n\n<p><span style=\"width:48px;display:inline-block\">&nbsp;</span>2- Yabancı uyruklu gerçek kişilere T.C. kimlik numarası verilemeyeceğinden, bu şahıslar on haneli rakamdan oluşan vergi kimlik numaralarını kullanacaklar, dolayısıyla işlem sırasında vergi kimlik numarasını ibraz edeceklerdir.</p>\n\n<p> &nbsp; &nbsp; &nbsp; &nbsp; &nbsp; &nbsp;3- Tüzel kişiler de on haneli vergi kimlik numarasını kullanacaktır.</p>\n\n<p><span style=\"width:48px;display:inline-block\">&nbsp;</span>4- Vergi mükellefleri ve bu meyanda noterlikler tarafından bastırılan veya tasdik ettirilen vergi kimlik numarasını havi mevcut belgeler tükeninceye kadar kullanılacaktır.</p>\n\n<p> &nbsp; &nbsp; &nbsp; &nbsp; &nbsp; &nbsp;T.C. kimlik numarasının, mecburi kullanım tarihinden itibaren yeniden bastırılacak veya tasdik ettirilecek belgelerde yeni vergi kimlik numarası yerine geçecek olan T.C. kimlik numarası kullanılacaktır.</p>\n\n<p><span style=\"width:48px;display:inline-block\">&nbsp;</span>5- T.C. kimlik numarasının vergi kimlik numarası olarak kullanılmasına 01.11.2006 tarihinden itibaren başlanacaktır.</p>\n\n<p><span style=\"width:48px;display:inline-block\">&nbsp;</span>6- 01.11.2006 tarihine kadar mevcut uygulamaya aynen devam edilecektir. Dolayısı ile 01.11.2006 tarihine kadar T.C. kimlik numarasının ilaveten kullanımı ihtiyaridir.</p>\n\n<p><span style=\"width:48px;display:inline-block\">&nbsp;</span>7- 01.11.2006 tarihinden 01.01.2007 tarihine kadar olan geçiş sürecinde olası problemlerin önlenmesi için, ilgide kayıtlı genel yazı ve genelgelerimizde belirtilen işlemler vergi kimlik numarası veya T.C. kimlik numarasından herhangi biriyle yapılabilecektir.</p>\n\n<p><span style=\"width:48px;display:inline-block\">&nbsp;</span>8- 01.01.2007 tarihinden itibaren ilgide kayıtlı genel yazı ve genelgelerdeki işlemlerde T.C. Tabiiyetindeki gerçek kişiler için vergi numarası olarak sadece T.C. kimlik numarası kullanılacaktır.</p>\n\n<p><span style=\"width:48px;display:inline-block\">&nbsp;</span>9- Avukat vekaletnamesinde T.C. kimlik numarası kullanımı hakkındaki 2005/15 sayılı genelgemiz esaslarında herhangi bir değişiklik söz konusu değildir.</p>\n\n<p> &nbsp; &nbsp; &nbsp; &nbsp; &nbsp; &nbsp;Bilgi edinilmesini ve gereğinin buna göre yapılmasını rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla,</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Hasan YENİ</p>\n\n<p> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; (İstanbul 28.Noteri)</p>\n\n<p>Ek:Tebliğ</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2006-57-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.10.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:37.286334"
}