{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2007-121-sayili-genel-yazi.html",
    "title": "2007-121 sayılı genel yazı",
    "description": "Mali Danışmanlık 459-21414 Ankara, 26.10.2007 Özü: Beyannamelerin elektronik ortamda verilmesi (e-beyanname) hk.      ........................ NOTER ODASI BAŞKANLIĞINA ......",
    "keywords": [
      "Beyannamelerin elektronik ortamda verilmesi (e-beyanname) hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2007-121 sayılı genel yazı Email Gönder 2007-121 sayılı genel yazı << Fihrist-Ana sayfa >> 2007-121 sayılı genel yazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Mali Danışmanlık 459-21414 Ankara, 26.10.2007 Özü: Beyannamelerin elektronik ortamda verilmesi (e-beyanname) hk. ........................ NOTER ODASI BAŞKANLIĞINA ........................ NOTERLİĞİNE İLGİ: a) 03.03.2005 günlü ve Hukuk 3134 (19) sayılı, b) 08.03.2005 günlü ve Hukuk 3235 (21) sayılı, c) 02.03.2006 günlü ve Mali Danışmanlık 3878 (24) sayılı, d) 02.02.2007 günlü ve Mali Danışmanlık 2451 (13) sayılı, Genel Yazılarımız. İlgide kayıtlı Genel Yazılarımızla noterlerin bazı beyannamelerini elektronik ortamda vermeleri mecburiyetinin getirildiği, bu mecburiyet kapsamına ise ilgi (d) Genel Yazımızda da 2006 Yılı hesap dönemine ait gayri safi kazancı 100.000,-YTL.'sını aşan noterlerin dahil olduğu belirtilmiş idi. Bu defa Maliye Bakanlığınca hazırlanarak 18.10.2007 tarih ve 26674 sayılı Resmi Gazete' de yayımlanan 376 Sıra No.lu VUK Genel Tebliği'nde; Ticari, zirai ve mesleki faaliyetlerinden dolayı gerçek usulde vergilendirilen Gelir Vergisi mükelleflerine hiçbir hadle sınırlı olmaksızın Yıllık Gelir Vergisi Beyannamesini ve Geçici Vergi Beyannamelerini, Ticari, zirai ve mesleki faaliyetlerinden dolayı gerçek usulde vergilendirilen Gelir Vergisi mükellefleri ile Kurumlar Vergisi mükelleflerine hiçbir hadle sınırlı olmaksızın Muhtasar ve Katma Değer Vergisi Beyannamelerini , elektronik ortamda gönderme zorunluluğu getirilmesine ilişkin açıklamalara yer verilmiştir. Buna göre; 1- Gayrisafi kazanç tutarına bakılmaksızın tüm noterlerin -Yıllık gelir vergisi beyannamesini, -Geçici vergi beyannamelerini, -Muhtasar beyannameleri, -Katma değer vergisi beyannamelerini, elektronik ortamda (e-beyanname olarak) vermeleri zorunlu tutulmuştur. 2- Söz konusu mecburiyet; a) 2007 yılına ilişkin olup, 25 Mart 2008 tarihine kadar verilecek olan Yıllık Gelir Vergisi Beyannamesini, b) 2008 yılının birinci geçici vergi dönemine ilişkin olup, 14 Mayıs 2008 tarihine kadar verilecek olan Geçici Vergi Beyannamesini, c) Ekim-Kasım-Aralık 2007 Dönemine ilişkin olup, 23 Ocak 2008 tarihine kadar verilecek olan Muhtasar Beyannamesini, d) Ekim 2007 Dönemine ilişkin olup, 23 Kasım 2007 tarihine kadar verilecek olan Muhtasar Beyannamesini, e) Ekim 2007 Dönemine ilişkin olup, 24 Kasım 2007 tarihine kadar verilecek olan Katma Değer Vergisi Beyannamesini, f) Katma Değer Vergisi Kanunu Genel Tebliğlerine göre üçer aylık dönemler halinde beyanname vermelerine izin verilenler için Ekim-Kasım-Aralık 2007 Dönemine ilişkin olup, 24 Ocak 2008 tarihine kadar verilecek olan Katma Değer Vergisi Beyannamesini, kapsamaktadır. 3- Söz konusu dönemleri izleyen dönemlerde verilecek mezkur beyannamelerin de elektronik ortamda gönderilmesi zorunlu kılınmıştır. 4- Elektronik ortamda gönderilme zorunluluğu getirilen beyannamelerin, elden veya posta ile gönderilmeleri durumunda, Vergi Usul Kanununun mükerrer 355 inci maddesinde mükellefin durumuna uyan özel usulsüzlük cezası tatbik edilecektir. 5-376 sıra numaralı Tebliğde ayrıca, ...Bağlı vergi dairesi müdürlüklerinin (mal müdürlüklerinin) otomasyona geçme çalışmaları devam etmekte olduğundan, bağlı vergi dairesi müdürlüklerinin mükelleflerine bu tebliğ ve daha önceki tebliğlerle getirilmiş olan elektronik ortamda beyanname gönderme zorunluluğu, bağlı vergi dairelerinin otomasyona geçtiğinin Başkanlığımız internet sitesinden www.gib.gov.tr duyurulmasını izleyen otuzuncu günden itibaren başlayacaktır.... denilmektedir. 6- İlgi (a) ve (b) genel yazılarımızda da belirtildiği üzere beyannamelerin elektronik ortamda verilmesi uygulamasında 340 ve 346 sıra numaralı VUK Genel Tebliğlerinde yer alan prensiplere dikkat edilecektir. Sözü edilen Tebliğlerde; a) Noterler bu beyannameleri bizzat kendileri veya aracılık yetkisi almış 3568 sayılı Kanuna göre meslek mensubu sayılan (serbest muhasebeci, serbest muhasebeci mali müşavir veya yeminli mali müşavir gibi) kişiler aracılığı ile vergi dairelerine gönderebilecekleri, b) Beyannamesini elektronik ortamda doğrudan kendisi gönderecek noterlerin her bir beyanname türü için ayrı ayrı hazırlanmış beyanname doldurma programlarını Gelirler Genel Müdürlüğünün (www.gelirler gov tr) internet adresindeki e-beyanname sayfasından ücretsiz olarak indirmelerinin mümkün olduğu, c) Beyanname doldurma programlarının, mevzuatta meydana gelecek değişiklikler dikkate alınarak sürekli güncel tutulduğu, dolayısıyla, beyannamelerin şeklinde herhangi bir değişiklik olması halinde, noterlerin en son versiyonu kullanmalarının mümkün kılındığı, d) Beyannamelerin doldurulması sırasında karşılaşılacak güçlüklerin aşılması bakımından 444 0 435 numaralı telefondan yardım alınabileceği, e) Elektronik beyanname programlarının internet sitesinden alınıp bilgisayarlara yüklenilmesi, beyannamelerin doldurulması, gönderilmesi ve programın kullanımında dikkat edilecek diğer hususların, ekran görüntülerini de içerecek şekilde hazırlanacak kullanıcı el kitapçıklarıyla internet ortamında mükelleflere ayrıca duyurulacağı, f) Elektronik beyanname doldurma programları, birkaç bilgi girişiyle beyannamenin ilgili satırlarını otomatik olarak hesaplayıp dolduracak şekilde hazırlanmış olup, kendi içinde matematiksel kontrollere de yer verilmek suretiyle, mükelleflerin ve meslek mensuplarının beyannamelerini kolaylıkla doldurmaları ve matematiksel hataların ortadan kaldırılmasının temin edildiği, g) Mükelleflerin kullanıcı kodu, parola ve şifrelerini kullanarak gönderecekleri beyannamelerin, sistem tarafından ön kontrolleri yapıldıktan sonra kabul edileceği, gönderilen beyannamelerde hata tespit edilmesi halinde, bu hataların, hatanın kaynağı ile birlikte mükellefe elektronik ortamda hemen bildirileceği ve söz konusu hatalar düzeltildikten sonra tekrar aynı şekilde gönderileceği, Vergi İdaresine gönderilen beyannamelerin geçerliliği ve matematiksel hata içermediği sistem tarafından saptandıktan sonra, beyannameyi gönderen mükellefin ekranından onay vermesinin isteneceği, onaylama işleminin gerçekleşmesiyle birlikte beyannamenin idareye verilmiş sayılacağı, beyannamenin kanuni sürede verilen beyanname olarak kabulü için onaylama işleminin en geç beyannamenin verilmesi gereken son gün saat 24:00'den önce tamamlanmış olmasının gerektiği, h) Onaylama işlemi tamamlanan beyannamelere ait tahakkuk fişleri aynı anda kesilecek ve ekran görüntüsü olarak mükellefe veya meslek mensubuna gönderileceği, bu gönderiyle birlikte tahakkuk fişinin mükellefe tebliğ işlemi de tamamlanmış olacağı, mükellef veya meslek mensuplarının diledikleri takdirde tahakkuk fişinin bir örneğini kendi yazıcılarından kağıt olarak alabilecekleri, ı) Elektronik ortamda gönderilen beyannamelere ait tahakkuk bilgilerinin, vergi tahsil yetkisi verilmiş bankalara da açılmakta olduğundan, mükelleflerin tahakkuk eden vergilerini bilgisayar ortamında hesaplarının bulunduğu bankadan ödemelerinin de mümkün olabileceği, j) Beyannamelerin teknik arızalar nedeniyle elektronik ortamda gönderilmesinin mümkün olmaması halinde, kanuni sürenin son gününe kadar bağlı bulunulan vergi dairesine posta yoluyla taahhütlü olarak gönderilmesi veya elden verilmesinin gerektiği, herhangi bir gecikmeye ve mağduriyete neden olmamak için mükelleflerin, elektronik beyannamelerini beyannamenin verileceği son günü beklemeksizin göndermelerinin yararlı olacağı, k) Elektronik beyanname programlarının, e-beyanname ile birlikte verilmesi gereken bilgi, belge ve listelerin de elektronik ortamda düzenlenerek gönderilebilmesine imkan verecek şekilde hazırlanmış olduğu, bununla birlikte bazı belgelerin, bu aşamada elektronik ortamda alınması mümkün bulunmadığından, bugün için e-beyanname gönderme programında yer almayan belgelerin dilekçe ekinde beyanname verme süresi içerisinde ilgili vergi dairesine verilmesinin icabettiği, l) Beyannamelerini kendileri gönderecek mükelleflerin e-beyanname göndermek üzere kendilerine verilmiş bulunan kullanıcı kodu, parola ve şifrelerini başka amaçla kullanamayacakları gibi, bir başkasının kullanmasına da izin vermeyecekleri, beyannamelerini kendileri gönderecek mükelleflerin, kullanıcı kodu, parola ve şifrenin yetkisiz kişilerce kullanıldığını öğrendikleri anda (kullanıcı kodu, parola ve şifrenin kaybedilmesi, çalınması vb. durumlar dahil) Gelirler Genel Müdürlüğü 444 0 435 no.lu Çağrı Merkezine veya ilgili vergi dairesine derhal bilgi verecekleri, m) Beyannamelerini kendileri göndermek üzere başvuran ve kendisine kullanıcı kodu, parola ve şifre verilen mükelleflerin, vergi idaresince geçerliliği kabul edilmiş beyannameyi onaylamakla e-beyannameyi imzalamış sayılacakları, açıklanmıştır. Bilgi edinilmesini ve noterlerimizin cezaya muhatap olmamak bakımından buna göre işlem yapmaları gerektiğinin bilinmesini rica ederim. Saygılarımla BAŞKAN Hasan YENİ (İstanbul 28.Noteri) Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2007-121 sayılı genel yazı",
        "id": "",
        "class": [
          "p_Heading1"
        ]
      },
      {
        "level": 1,
        "text": "Mali Danışmanlık 459-21414",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2007-121-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2007-121 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2007-121-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2007-121 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2007-121 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Beyannamelerin elektronik ortamda verilmesi (e-beyanname) hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık 459-21414 Ankara, 26.10.2007 Özü: Beyannamelerin elektronik ortamda verilmesi (e-beyanname) hk. &nbsp; &nbsp; &nbsp;........................ NOTER ODASI BAŞKANLIĞINA ......\" />\n\n   <link rel=\"canonical\" content=\"noterlikrehberi.net/rehber/index.html?2007-121-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2007-121-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Beyannamelerin elektronik ortamda verilmesi (e-beyanname) hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2007-121 sayılı genel yazı\",\n\n   mailsubject: \"Tavsiye: Noterlik Rehberi - 2007-121 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2007-121 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2007-121-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2007-121-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2007-121-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2007-121-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2007-121-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2007-121-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2007-121-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2007-121 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2007-121-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2007-121 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\" style=\"text-align: justify;\">Mali Danışmanlık 459-21414</h1>\n\n<p>Ankara, 26.10.2007</p>\n\n<p>Özü: Beyannamelerin elektronik ortamda verilmesi (e-beyanname) hk. </p>\n\n<p>&nbsp;</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>İLGİ: a) 03.03.2005 günlü ve Hukuk 3134 (19) sayılı,</p>\n\n<p>b) 08.03.2005 günlü ve Hukuk 3235 (21) sayılı,</p>\n\n<p>c) 02.03.2006 günlü ve Mali Danışmanlık 3878 (24) sayılı,</p>\n\n<p>d) 02.02.2007 günlü ve Mali Danışmanlık 2451 (13) sayılı,</p>\n\n<p>Genel Yazılarımız.</p>\n\n<p>&nbsp;</p>\n\n<p>İlgide kayıtlı Genel Yazılarımızla noterlerin bazı beyannamelerini elektronik ortamda vermeleri mecburiyetinin getirildiği, bu mecburiyet kapsamına ise ilgi (d) Genel Yazımızda da 2006 Yılı hesap dönemine ait gayri safi kazancı 100.000,-YTL.'sını aşan noterlerin dahil olduğu belirtilmiş idi.</p>\n\n<p>Bu defa Maliye Bakanlığınca hazırlanarak 18.10.2007 tarih ve 26674 sayılı Resmi Gazete' de yayımlanan 376 Sıra No.lu VUK Genel Tebliği'nde;</p>\n\n<p>Ticari, zirai ve mesleki faaliyetlerinden dolayı gerçek usulde vergilendirilen Gelir Vergisi mükelleflerine hiçbir hadle sınırlı olmaksızın Yıllık Gelir Vergisi Beyannamesini ve Geçici Vergi Beyannamelerini,</p>\n\n<p>Ticari, zirai ve mesleki faaliyetlerinden dolayı gerçek usulde vergilendirilen Gelir Vergisi mükellefleri ile Kurumlar Vergisi mükelleflerine hiçbir hadle sınırlı olmaksızın Muhtasar ve Katma Değer Vergisi Beyannamelerini ,</p>\n\n<p>elektronik ortamda gönderme zorunluluğu getirilmesine ilişkin açıklamalara yer verilmiştir.</p>\n\n<p>&nbsp;</p>\n\n<p>Buna göre;</p>\n\n<p>1- Gayrisafi kazanç tutarına bakılmaksızın tüm noterlerin</p>\n\n<p>-Yıllık gelir vergisi beyannamesini,</p>\n\n<p>-Geçici vergi beyannamelerini,</p>\n\n<p>-Muhtasar beyannameleri,</p>\n\n<p>-Katma değer vergisi beyannamelerini,</p>\n\n<p>elektronik ortamda (e-beyanname olarak) vermeleri zorunlu tutulmuştur.</p>\n\n<p>&nbsp;</p>\n\n<p>2- Söz konusu mecburiyet;</p>\n\n<p>a) 2007 yılına ilişkin olup, 25 Mart 2008 tarihine kadar verilecek olan Yıllık Gelir Vergisi Beyannamesini,</p>\n\n<p>b) 2008 yılının birinci geçici vergi dönemine ilişkin olup, 14 Mayıs 2008 tarihine kadar verilecek olan Geçici Vergi Beyannamesini,</p>\n\n<p>c) Ekim-Kasım-Aralık 2007 Dönemine ilişkin olup, 23 Ocak 2008 tarihine kadar verilecek olan Muhtasar Beyannamesini,</p>\n\n<p>d) Ekim 2007 Dönemine ilişkin olup, 23 Kasım 2007 tarihine kadar verilecek olan Muhtasar Beyannamesini,</p>\n\n<p>e) Ekim 2007 Dönemine ilişkin olup, 24 Kasım 2007 tarihine kadar verilecek olan Katma Değer Vergisi Beyannamesini,</p>\n\n<p>f) Katma Değer Vergisi Kanunu Genel Tebliğlerine göre üçer aylık dönemler halinde beyanname vermelerine izin verilenler için Ekim-Kasım-Aralık 2007 Dönemine ilişkin olup, 24 Ocak 2008 tarihine kadar verilecek olan Katma Değer Vergisi Beyannamesini,</p>\n\n<p>kapsamaktadır.</p>\n\n<p>3- Söz konusu dönemleri izleyen dönemlerde verilecek mezkur beyannamelerin de elektronik ortamda gönderilmesi zorunlu kılınmıştır.</p>\n\n<p>&nbsp;</p>\n\n<p>4- Elektronik ortamda gönderilme zorunluluğu getirilen beyannamelerin, elden veya posta ile gönderilmeleri durumunda, Vergi Usul Kanununun mükerrer 355 inci maddesinde mükellefin durumuna uyan özel usulsüzlük cezası tatbik edilecektir.</p>\n\n<p>&nbsp;</p>\n\n<p>5-376 sıra numaralı Tebliğde ayrıca,</p>\n\n<p>...Bağlı vergi dairesi müdürlüklerinin (mal müdürlüklerinin) otomasyona geçme çalışmaları devam etmekte olduğundan, bağlı vergi dairesi müdürlüklerinin mükelleflerine bu tebliğ ve daha önceki tebliğlerle getirilmiş olan elektronik ortamda beyanname gönderme zorunluluğu, bağlı vergi dairelerinin otomasyona geçtiğinin Başkanlığımız internet sitesinden www.gib.gov.tr duyurulmasını izleyen otuzuncu günden itibaren başlayacaktır....</p>\n\n<p>denilmektedir.</p>\n\n<p>&nbsp;</p>\n\n<p>6- İlgi (a) ve (b) genel yazılarımızda da belirtildiği üzere beyannamelerin elektronik ortamda verilmesi uygulamasında 340 ve 346 sıra numaralı VUK Genel Tebliğlerinde yer alan prensiplere dikkat edilecektir.</p>\n\n<p>&nbsp;</p>\n\n<p>Sözü edilen Tebliğlerde;</p>\n\n<p>a) Noterler bu beyannameleri bizzat kendileri veya aracılık yetkisi almış 3568 sayılı Kanuna göre meslek mensubu sayılan (serbest muhasebeci, serbest muhasebeci mali müşavir veya yeminli mali müşavir gibi) kişiler aracılığı ile vergi dairelerine gönderebilecekleri,</p>\n\n<p>b) Beyannamesini elektronik ortamda doğrudan kendisi gönderecek noterlerin her bir beyanname türü için ayrı ayrı hazırlanmış beyanname doldurma programlarını Gelirler Genel Müdürlüğünün (www.gelirler gov tr) internet adresindeki e-beyanname sayfasından ücretsiz olarak indirmelerinin mümkün olduğu,</p>\n\n<p>c) Beyanname doldurma programlarının, mevzuatta meydana gelecek değişiklikler dikkate alınarak sürekli güncel tutulduğu, dolayısıyla, beyannamelerin şeklinde herhangi bir değişiklik olması halinde, noterlerin en son versiyonu kullanmalarının mümkün kılındığı,</p>\n\n<p>d) Beyannamelerin doldurulması sırasında karşılaşılacak güçlüklerin aşılması bakımından 444 0 435 numaralı telefondan yardım alınabileceği,</p>\n\n<p>e) Elektronik beyanname programlarının internet sitesinden alınıp bilgisayarlara yüklenilmesi, beyannamelerin doldurulması, gönderilmesi ve programın kullanımında dikkat edilecek diğer hususların, ekran görüntülerini de içerecek şekilde hazırlanacak kullanıcı el kitapçıklarıyla internet ortamında mükelleflere ayrıca duyurulacağı,</p>\n\n<p>f) Elektronik beyanname doldurma programları, birkaç bilgi girişiyle beyannamenin ilgili satırlarını otomatik olarak hesaplayıp dolduracak şekilde hazırlanmış olup, kendi içinde matematiksel kontrollere de yer verilmek suretiyle, mükelleflerin ve meslek mensuplarının beyannamelerini kolaylıkla doldurmaları ve matematiksel hataların ortadan kaldırılmasının temin edildiği,</p>\n\n<p>g) Mükelleflerin kullanıcı kodu, parola ve şifrelerini kullanarak gönderecekleri beyannamelerin, sistem tarafından ön kontrolleri yapıldıktan sonra kabul edileceği, gönderilen beyannamelerde hata tespit edilmesi halinde, bu hataların, hatanın kaynağı ile birlikte mükellefe elektronik ortamda hemen bildirileceği ve söz konusu hatalar düzeltildikten sonra tekrar aynı şekilde gönderileceği,</p>\n\n<p>Vergi İdaresine gönderilen beyannamelerin geçerliliği ve matematiksel hata içermediği sistem tarafından saptandıktan sonra, beyannameyi gönderen mükellefin ekranından onay vermesinin isteneceği, onaylama işleminin gerçekleşmesiyle birlikte beyannamenin idareye verilmiş sayılacağı, beyannamenin kanuni sürede verilen beyanname olarak kabulü için onaylama işleminin en geç beyannamenin verilmesi gereken son gün saat 24:00'den önce tamamlanmış olmasının gerektiği,</p>\n\n<p>h) Onaylama işlemi tamamlanan beyannamelere ait tahakkuk fişleri aynı anda kesilecek ve ekran görüntüsü olarak mükellefe veya meslek mensubuna gönderileceği, bu gönderiyle birlikte tahakkuk fişinin mükellefe tebliğ işlemi de tamamlanmış olacağı, mükellef veya meslek mensuplarının diledikleri takdirde tahakkuk fişinin bir örneğini kendi yazıcılarından kağıt olarak alabilecekleri,</p>\n\n<p>ı) Elektronik ortamda gönderilen beyannamelere ait tahakkuk bilgilerinin, vergi tahsil yetkisi verilmiş bankalara da açılmakta olduğundan, mükelleflerin tahakkuk eden vergilerini bilgisayar ortamında hesaplarının bulunduğu bankadan ödemelerinin de mümkün olabileceği,</p>\n\n<p>j) Beyannamelerin teknik arızalar nedeniyle elektronik ortamda gönderilmesinin mümkün olmaması halinde, kanuni sürenin son gününe kadar bağlı bulunulan vergi dairesine posta yoluyla taahhütlü olarak gönderilmesi veya elden verilmesinin gerektiği, herhangi bir gecikmeye ve mağduriyete neden olmamak için mükelleflerin, elektronik beyannamelerini beyannamenin verileceği son günü beklemeksizin göndermelerinin yararlı olacağı,</p>\n\n<p>k) Elektronik beyanname programlarının, e-beyanname ile birlikte verilmesi gereken bilgi, belge ve listelerin de elektronik ortamda düzenlenerek gönderilebilmesine imkan verecek şekilde hazırlanmış olduğu, bununla birlikte bazı belgelerin, bu aşamada elektronik ortamda alınması mümkün bulunmadığından, bugün için e-beyanname gönderme programında yer almayan belgelerin dilekçe ekinde beyanname verme süresi içerisinde ilgili vergi dairesine verilmesinin icabettiği,</p>\n\n<p>l) Beyannamelerini kendileri gönderecek mükelleflerin e-beyanname göndermek üzere kendilerine verilmiş bulunan kullanıcı kodu, parola ve şifrelerini başka amaçla kullanamayacakları gibi, bir başkasının kullanmasına da izin vermeyecekleri, beyannamelerini kendileri gönderecek mükelleflerin, kullanıcı kodu, parola ve şifrenin yetkisiz kişilerce kullanıldığını öğrendikleri anda (kullanıcı kodu, parola ve şifrenin kaybedilmesi, çalınması vb. durumlar dahil) Gelirler Genel Müdürlüğü 444 0 435 no.lu Çağrı Merkezine veya ilgili vergi dairesine derhal bilgi verecekleri,</p>\n\n<p>m) Beyannamelerini kendileri göndermek üzere başvuran ve kendisine kullanıcı kodu, parola ve şifre verilen mükelleflerin, vergi idaresince geçerliliği kabul edilmiş beyannameyi onaylamakla e-beyannameyi imzalamış sayılacakları,</p>\n\n<p>açıklanmıştır.</p>\n\n<p>Bilgi edinilmesini ve noterlerimizin cezaya muhatap olmamak bakımından buna göre işlem yapmaları gerektiğinin bilinmesini rica ederim.</p>\n\n<p>Saygılarımla</p>\n\n<p>BAŞKAN</p>\n\n<p>&nbsp;</p>\n\n<p>&nbsp;</p>\n\n<p>Hasan YENİ</p>\n\n<p>(İstanbul 28.Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2007-121-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:39.694238"
}