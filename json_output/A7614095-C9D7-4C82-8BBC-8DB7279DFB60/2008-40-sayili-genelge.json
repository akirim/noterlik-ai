{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2008-40-sayili-genelge.html",
    "title": "2008-40 sayılı genelge",
    "description": "Mali Danışmanlık-613-24185",
    "keywords": [
      "İnşaatta kullanılacak malzemenin teminine ilişkin olarak düzenlenen taahhütname hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2008-40 sayılı genelge Email Gönder 2008-40 sayılı genelge << Fihrist-Ana sayfa >> 2008-40 sayılı genelge TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE Mali Danışmanlık-613-24185 Ankara, 24.12.2008 Özü: İnşaatta kullanılacak malzemenin teminine ilişkin olarak düzenlenen taahhütname hk. GENELGE(40) ……………… NOTER ODASI BAŞKANLIĞINA ……………… NOTERLİĞİNE Bir noterliğimizden alınan yazıda, yazı ekinde bulunan bir inşaatta (balıkçı barınağı inşaatında) kullanılacak her cins anroşmanın (malzemenin) teminine ilişkin olarak noterliklerinde onaylanması talep edilen taahhütnamede değer gösterilip gösterilmeyeceği konusundaki görüş talebi, Gelir İdaresi Başkanlığına intikal ettirilerek görüş istenilmiştir. Gelir İdaresi Başkanlığından cevaben alınan ve Yönetim Kurulumuzun 16.12.2008 günlü toplantısında görüşülen 20.10.2008 tarih ve 101651 sayılı yazıda; \"İlgide kayıtlı yazınızın incelenmesinden, Marmara Adası Çınarlı Köyü Balıkçı Barınağı inşaatını üstlenen müteahhit firmanın Ulaştırma Bakanlığı Demiryolları, Limanlar ve Hava Meydanları İnşaatı Genel Müdürlüğüne hitaben düzenlenerek verilen taahhütnamenin harç ve damga vergisi yönünden incelenerek Başkanlığımız görüşünün bildirilmesi istenilmektedir. Bilindiği üzere, 492 sayılı Harçlar Kanununun 38 inci maddesinin 1 inci fıkrasında, \"Noter işlemlerinden bu kanuna bağlı (2) sayılı tarifede yazılı olanları noter harçlarına tabidir.\" Denilmiş, 41 inci maddesinde de, \"Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi mahiyetine göre maktu esas üzerinden alınır\" hükmüne yer verilmiştir. Kanunun 42 nci maddesinde ise \"Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz\" hükmü yer almaktadır. 42 nci maddenin incelenmesinden de görüleceği üzere, menkul ve gayrimenkul malların alım, satım, taahhüt ve rehne konu işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu, ancak, rehin bordroları ile kamu idarelerine verilmek üzere ilgili mevzuatta belirlenen kurallara uyulacağına ilişkin olarak düzenlenen taahhütnameler hakkında bu hükmün uygulanmayacağı açıkça belirtilmiştir. Bu itibarla, kamu idarelerine verilmek üzere noterde düzenlenen taahhütnamelerin maktu harca tabi tutulması, ayrıca, belli parayı ihtiva etmeyen taahhütnameler 488 sayılı Kanuna ekli (1) sayılı tabloda yer almadıklarından damga vergisine tabi tutulmaması gerekmektedir.\" şeklinde görüş bildirilmiştir. Bilindiği üzere, 06 Haziran 2008 tarih ve 26898 (M) sayılı Resmi Gazete'de yayımlanan 5766 sayılı Kanun ile bu Kanunun yayımı tarihinde yürürlüğe giren 11/a maddesiyle 492 sayılı Harçlar Kanununun 42 nci maddesi ikinci fıkrasında yapılan değişiklik uyarınca bir kişi veya kuruma karşı parasal bir borç altına girilmeyen ve mevzuatın gerektirdiği kurallara uyulacağına ilişkin olarak ilgili kamu kurumlarına hitaben düzenlenen taahhütnamelerin konusuna bakılmaksızın bunlarda değer gösterme mecburiyeti kaldırılmıştır. Bu konuda, 2008/25 sayılı genelgemiz ile gerekli açıklamalar yapılmıştır. Yukarıda yer alan Gelir İdaresi Başkanlığı yazısında da bu meyanda görüş verilmiştir. Bilgi edinilmesini ve gereğinin buna göre yapılmasını rica ederim. Saygılarımla, BAŞKAN Hasan YENİ (İstanbul 28.Noteri) Ş.KILIÇ ŞK. Ek: 1 İşlem örneği. ............................................................................................................................................... KARAHACIOĞLU İNŞAAT SAN. VE TİC. LTD. ŞTİ. Necipbevcad. No: 67 SAMSUN          Tel:0.362.4318012-2389852 SAYI    : ÇIN-06-02          17.11.2006 KONU :ÇınarIı Köyü Balıkçı Barınağı İnş. ULAŞTIRMA BAKANLIĞI DEMİRYÖLLAR, LİMANLAR VE HAVA MEYDANLARI İNŞAATI GENEL MÜDÜRLÜĞÜNE TAAHHÜTNAME Taahhüdümüz altında bulunan \"Marmara Adası Çınarlı Köyü Balıkçı Barınağı İnşaatında\" kullanılacak her cins anroşmanın, iş yerine 9,5 km mesafede bulunan Marmara ilçesi sınırları içindeki \"Kırtaşlık\" mevkiinden temin edileceği Sözleşmede ön görülmüştür. İşin ihale edildiği 1995 yılından bu güne kadar \"Kırtaşlık Mevkiinde\" açılması planlanan taş ocağı için gerekli ruhsatın çıkarılmasına, Marmara Adasının doğal sit alanı kapsamında olması gerekçesiyle, 1996-97 yıllarında \"Bursa Tabiat ve Kültür Varlıkları Koruma Kurulunca\" yerinde yapılan incelemeler sonucu, doğal yapının korunması gerektiği belirtilerek alınan kararlarla taş ocağı açılması için izin verilmemiştir. Kırtaşlık mevkiinden taş temininin mümkün olamaması üzerine, Marmara Adasının kuzey kısımlarında, özel şahıs veya şirketlerce çalıştırılan mevcut mermer ocaklarından Müteahhitliğimizce taş satın almak yolu ile, inşaatta kullanılacak her cins anroşmanın, Balıkçı Barınağı İnşaatının planlandığı Çınarlı Köyü Malima koyuna deniz yolu ile taşınması suretiyle işin gerçekleştirilmesi Müteahhitliğimizce alternatif olarak değerlendirilmiş olup, bu yöndeki çalışmalarımız da sonuçlanmıştır. Marmara Adası Saraylar Beldesi sınırları içindeki muhtelif özel şahıs mermer ocaklarından temin edilecek taşların,, öncelikle, ocaklardan, deniz kıyısında inşa edilecek yükleme rampasına kadar karadan nakli ve daha sonra da deniz yolu ile yüzer vasıtalarla nakli suretiyle gerekli anroşman iş yerine getirilecektir. Bu aşamada kıyıda, yükleme rampası yapılması gibi ikinci bir maliyet unsuru daha çıkmakta olup, söz konusu imalata dair her türlü masraf ta bila bedel Müteahhitliğimizce karşılanacaktır. Bu noktada Müteahhitliğimiz, iş için gerekli ilave deniz vasıtalarını, vinç ve ekskavatörleri de temin etmek gibi oldukça külfetli bir yatırımı da göze almış bulunmaktadır. Limanın inşaatında, projelerinde ön görülen gerek deniz gerekse kara döküleri Müteahhitliğimizce gerekli yüzer ve kara vasıtaları marifetiyle her türlü zorluğa rağmen gerçekleştirilecektir. Adanın kuzeyinde Saraylar bölgesindeki özel şahıs taş ocaklarından taş alım imkanları dikkate alınarak taş nakline dair. 10 mil deniz nakli ve 2200 m kara naklini içeren ve işin sözleşmesi eki keşif özeti ve nakliye analizindeki 9,5 km lik kara nakline ait birim fiyat bedelinin altında kalan yeni taş nakli birim fiyat tutarını kabul edeceğimizi, Sözleşmedeki taş nakli birim fiyatının üzerinde bir fiyat talebinde bulunmayacağımızı; KARAHACIOĞLU İNŞAAT SAN. VE TİC. LTD. ŞTİ. Necipbevcad. No: 67 SAMSUN        Tel:0.362.4318012-2389852 Taşın  özel  ocaklardan  alınmasına  dair  bir  satın   alma  bedeli  talebinde bulunmayacağımızı; İşin projelerinde, özellikle ana ve tali mendireklerinde karadan yapılması ön görülen anroşman imalatlarında, taşın denizden getirilmesi nedeniyle kesitlerin oluşması esnasında ortaya çıkacak her türlü ek iş ve işlemler için de ayrıca bir bedel talebinde bulunmayacağımızı, bu iş kalemleri için sözleşme eki birim fiyat tarif ve birim fiyat cetvellerinde belirtilen birim fiyatlar üzerinden İdarenin (Ulaştırma Bakanlığı-DLH İnşaatı Genel Müdürlüğü) yapacağı ödemeleri kabul edeceğimizi; taahhüt ederiz. Müteahhit Karahacıoğlu Inş. San. ve Tic. Ltd.Ş. Güncelleme: 20.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2008-40 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2008-40-sayili-genelge.html",
        "title": "",
        "target": "",
        "type": "internal"
      },
      {
        "text": "2008-40 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2008-40-sayili-genelge.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 20.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2008-40 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2008-40 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"İnşaatta kullanılacak malzemenin teminine ilişkin olarak düzenlenen taahhütname hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık-613-24185 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;\" />\n\n   <link rel=\"canonical\" content=\"noterlikrehberi.net/rehber/index.html?2008-40-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2008-40-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"İnşaatta kullanılacak malzemenin teminine ilişkin olarak düzenlenen taahhütname hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2008-40 sayılı genelge\",\n\n   mailsubject: \"Tavsiye: Noterlik Rehberi - 2008-40 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - 2008-40 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2008-40-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2008-40-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2008-40-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2008-40-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2008-40-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2008-40-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2008-40-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2008-40 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2008-40-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2008-40 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Mali Danışmanlık-613-24185 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ankara, 24.12.2008</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Özü: İnşaatta kullanılacak malzemenin teminine ilişkin olarak düzenlenen taahhütname hk.</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">GENELGE(40)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp;……………… NOTER ODASI BAŞKANLIĞINA</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp;……………… NOTERLİĞİNE</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bir noterliğimizden alınan yazıda, yazı ekinde bulunan bir inşaatta (balıkçı barınağı inşaatında) kullanılacak her cins anroşmanın (malzemenin) teminine ilişkin olarak noterliklerinde onaylanması talep edilen taahhütnamede değer gösterilip gösterilmeyeceği konusundaki görüş talebi, Gelir İdaresi Başkanlığına intikal ettirilerek görüş istenilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gelir İdaresi Başkanlığından cevaben alınan ve Yönetim Kurulumuzun 16.12.2008 günlü toplantısında görüşülen 20.10.2008 tarih ve 101651 sayılı yazıda;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&quot;İlgide kayıtlı yazınızın incelenmesinden, Marmara Adası Çınarlı Köyü Balıkçı Barınağı inşaatını üstlenen müteahhit firmanın Ulaştırma Bakanlığı Demiryolları, Limanlar ve Hava Meydanları İnşaatı Genel Müdürlüğüne hitaben düzenlenerek verilen taahhütnamenin harç ve damga vergisi yönünden incelenerek Başkanlığımız görüşünün bildirilmesi istenilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilindiği üzere, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 38 inci maddesinin 1 inci fıkrasında, &quot;Noter işlemlerinden bu kanuna bağlı (2) sayılı tarifede yazılı olanları noter harçlarına tabidir.&quot; Denilmiş, 41 inci maddesinde de, &quot;Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi mahiyetine göre maktu esas üzerinden alınır&quot; hükmüne yer verilmiştir. Kanunun 42 nci maddesinde ise &quot;Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz&quot; hükmü yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">42 nci maddenin incelenmesinden de görüleceği üzere, menkul ve gayrimenkul malların alım, satım, taahhüt ve rehne konu işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu, ancak, rehin bordroları ile kamu idarelerine verilmek üzere ilgili mevzuatta belirlenen kurallara uyulacağına ilişkin olarak düzenlenen taahhütnameler hakkında bu hükmün uygulanmayacağı açıkça belirtilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu itibarla, kamu idarelerine verilmek üzere noterde düzenlenen taahhütnamelerin maktu harca tabi tutulması, ayrıca, belli parayı ihtiva etmeyen taahhütnameler 488 sayılı Kanuna ekli (1) sayılı tabloda yer almadıklarından damga vergisine tabi tutulmaması gerekmektedir.&quot;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">şeklinde görüş bildirilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilindiği üzere, 06 Haziran 2008 tarih ve 26898 (M) sayılı Resmi Gazete'de yayımlanan 5766 sayılı Kanun ile bu Kanunun yayımı tarihinde yürürlüğe giren 11/a maddesiyle 492 sayılı Harçlar Kanununun 42 nci maddesi ikinci fıkrasında yapılan değişiklik uyarınca bir kişi veya kuruma karşı parasal bir borç altına girilmeyen ve mevzuatın gerektirdiği kurallara uyulacağına ilişkin olarak ilgili kamu kurumlarına hitaben düzenlenen taahhütnamelerin konusuna bakılmaksızın bunlarda değer gösterme mecburiyeti kaldırılmıştır. Bu konuda, 2008/25 sayılı genelgemiz ile gerekli açıklamalar yapılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıda yer alan Gelir İdaresi Başkanlığı yazısında da bu meyanda görüş verilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgi edinilmesini ve gereğinin buna göre yapılmasını rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Saygılarımla,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Hasan YENİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">(İstanbul 28.Noteri)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ş.KILIÇ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ŞK.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ek: 1 İşlem örneği.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">...............................................................................................................................................</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">KARAHACIOĞLU İNŞAAT SAN. VE TİC. LTD. ŞTİ.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Necipbevcad. No: 67 SAMSUN &nbsp; &nbsp; &nbsp; &nbsp; &nbsp;Tel:0.362.4318012-2389852</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">SAYI &nbsp; &nbsp;: ÇIN-06-02 &nbsp; &nbsp; &nbsp; &nbsp; &nbsp;17.11.2006</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">KONU :ÇınarIı Köyü Balıkçı Barınağı İnş.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ULAŞTIRMA BAKANLIĞI DEMİRYÖLLAR, LİMANLAR VE HAVA MEYDANLARI İNŞAATI</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">GENEL MÜDÜRLÜĞÜNE</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">TAAHHÜTNAME</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Taahhüdümüz altında bulunan &quot;Marmara Adası Çınarlı Köyü Balıkçı Barınağı İnşaatında&quot; kullanılacak her cins anroşmanın, iş yerine 9,5 km mesafede bulunan Marmara ilçesi sınırları içindeki &quot;Kırtaşlık&quot; mevkiinden temin edileceği Sözleşmede ön görülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İşin ihale edildiği 1995 yılından bu güne kadar &quot;Kırtaşlık Mevkiinde&quot; açılması planlanan taş ocağı için gerekli ruhsatın çıkarılmasına, Marmara Adasının doğal sit alanı kapsamında olması gerekçesiyle, 1996-97 yıllarında &quot;Bursa Tabiat ve Kültür Varlıkları Koruma Kurulunca&quot; yerinde yapılan incelemeler sonucu, doğal yapının korunması gerektiği belirtilerek alınan kararlarla taş ocağı açılması için izin verilmemiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kırtaşlık mevkiinden taş temininin mümkün olamaması üzerine, Marmara Adasının kuzey kısımlarında, özel şahıs veya şirketlerce çalıştırılan mevcut mermer ocaklarından Müteahhitliğimizce taş satın almak yolu ile, inşaatta kullanılacak her cins anroşmanın, Balıkçı Barınağı İnşaatının planlandığı Çınarlı Köyü Malima koyuna deniz yolu ile taşınması suretiyle işin gerçekleştirilmesi Müteahhitliğimizce alternatif olarak değerlendirilmiş olup, bu yöndeki çalışmalarımız da sonuçlanmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Marmara Adası Saraylar Beldesi sınırları içindeki muhtelif özel şahıs mermer ocaklarından temin edilecek taşların,, öncelikle, ocaklardan, deniz kıyısında inşa edilecek yükleme rampasına kadar karadan nakli ve daha sonra da deniz yolu ile yüzer vasıtalarla nakli suretiyle gerekli anroşman iş yerine getirilecektir. Bu aşamada kıyıda, yükleme rampası yapılması gibi ikinci bir maliyet unsuru daha çıkmakta olup, söz konusu imalata dair her türlü masraf ta bila bedel Müteahhitliğimizce karşılanacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu noktada Müteahhitliğimiz, iş için gerekli ilave deniz vasıtalarını, vinç ve ekskavatörleri de temin etmek gibi oldukça külfetli bir yatırımı da göze almış bulunmaktadır. Limanın inşaatında, projelerinde ön görülen gerek deniz gerekse kara döküleri Müteahhitliğimizce gerekli yüzer ve kara vasıtaları marifetiyle her türlü zorluğa rağmen gerçekleştirilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Adanın kuzeyinde Saraylar bölgesindeki özel şahıs taş ocaklarından taş alım imkanları dikkate alınarak taş nakline dair. 10 mil deniz nakli ve 2200 m kara naklini içeren ve işin sözleşmesi eki keşif özeti ve nakliye analizindeki 9,5 km lik kara nakline ait birim fiyat bedelinin altında kalan yeni taş nakli birim fiyat tutarını kabul edeceğimizi, Sözleşmedeki taş nakli birim fiyatının üzerinde bir fiyat talebinde bulunmayacağımızı;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">KARAHACIOĞLU İNŞAAT SAN. VE TİC. LTD. ŞTİ.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Necipbevcad. No: 67 SAMSUN &nbsp; &nbsp; &nbsp; &nbsp;Tel:0.362.4318012-2389852</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Taşın &nbsp;özel &nbsp;ocaklardan &nbsp;alınmasına &nbsp;dair &nbsp;bir &nbsp;satın &nbsp; alma &nbsp;bedeli &nbsp;talebinde bulunmayacağımızı;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İşin projelerinde, özellikle ana ve tali mendireklerinde karadan yapılması ön görülen anroşman imalatlarında, taşın denizden getirilmesi nedeniyle kesitlerin oluşması esnasında ortaya çıkacak her türlü ek iş ve işlemler için de ayrıca bir bedel talebinde bulunmayacağımızı, bu iş kalemleri için sözleşme eki birim fiyat tarif ve birim fiyat cetvellerinde belirtilen birim fiyatlar üzerinden İdarenin (Ulaştırma Bakanlığı-DLH İnşaatı Genel Müdürlüğü) yapacağı ödemeleri kabul edeceğimizi; taahhüt ederiz.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Müteahhit</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Karahacıoğlu Inş.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;San. ve Tic. Ltd.Ş.</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2008-40-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:45.706045"
}