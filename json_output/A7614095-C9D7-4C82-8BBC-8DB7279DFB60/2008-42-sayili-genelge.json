{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2008-42-sayili-genelge.html",
    "title": "2008-42 sayılı genelge",
    "description": "Mali Danışmanlık-615-24187",
    "keywords": [
      "ÖTV Kanunu gereğince vergisi sıfırlanmış yakıt alımı taahhütnamesi hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2008-42 sayılı genelge Email Gönder 2008-42 sayılı genelge << Fihrist-Ana sayfa >> 2008-42 sayılı genelge TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE Mali Danışmanlık-615-24187 Ankara, 24.12.2008 Özü:ÖTV Kanunu gereğince vergisi sıfırlanmış yakıt alımı taahhütnamesi hk. GENELGE (42) …………NOTER ODASI BAŞKANLIĞINA ………..NOTERLİĞİNE Bir Noterliğimizden alınan yazıdaki, 4760 sayılı ÖTV Kanunu gereğince vergisi sıfırlanmış yakıt alınması amacıyla düzenlenen taahhütnamenin ne surette damga vergisi ve harca tabi tutulacağı hususundaki müracaat, Gelir İdaresi Başkanlığına intikal ettirilmiştir. Yazımızda; \"10.04.2007 günlü ve DV-17/2007-1 sayılı Damga Vergisi Sirküleri, ekinde yer alan taahhütnameler ile ilgili damga vergisi uygulama prensipleri noterliklere duyurulmuştur. Bu defa bir noterliğimizden alınan ve Yönetim Kurulumuzun 02.06.2008 günlü toplantısında görüşülen yazıda, 4760 sayılı ÖTV Kanunu gereğince vergisi sıfırlanmış yakıt alınması amacıyla düzenlenen; \"4760 Sayılı Özel Tüketim Vergisi Kanununun 12 nci maddesine göre Bakanlar Kurulu tarafından kararlaştırılan ve 16.07.2003 tarihli Resmi Gazete'de yayımlanan 2003/5868 sayılı Bakanlar Kurulu kararı doğrultusunda, Maliye Bakanlığı'nın yayımladığı 31.12.2003 tarihli ve 6 seri nolu Özel Tüketim Vergisi Genel Tebliği (kısaca Tebliğ denilecektir.) uyarınca, Türk Uluslar arası Gemi Siciline kayıtlı ve kabotaj hattında münhasıran yük ve yolcu taşıyan gemilere, ticari yatlara, hizmet ve balıkçı gemilerine (kısaca deniz araçları denilecektir.) yapılacak akaryakıt satışında, tebliğde belirtilen şartlarla ÖTV'nin alınmaması kararlaştırılmıştır. Bu  kere,  şahsım  adına              gemi  sicil  numarası  ile Türk  Uluslararası  Gemi Siciline/Milli Gemi Siciline kayıtlı olan .... isimli gemime, Tebliğde belirtilen şartlara uygun şekilde tanzim edilmiş Yakıt Alım Defterindeki ikmal limitleri dahilinde, iş bu muvafakatime haiz olan ve Yakıt Alım Defteri elinde bulunan SALİH ZEKİ TEKİN'in yetkili ve sorumlu olduğunu, söz konusu akaryakıtın kendisine ve kendisinin yet ve sorumluluğu altında bulunan, nakliye aracı sürücüsüne, adıma tanzim edilecek irsaliye fatura ile ya da faturası sonradan gönderilecekse, sadece sevk irsaliyesi ile birlikte teslim edilebileceği, ayrı kendisinin vadeli alımlarda şirketiniz adına tanzim ettiğim çeklere aval vererek çekleri şirketinize teslim edeceğini, kendisine akaryakıtın teslimi anından itibaren sorumluluğun bizzat şahsıma ve teslim alana ait olduğunu ve yapılan iş bu teslimi doğrudan gemime yapılmış bir teslim olarak kabul ettiğimi, teslimden sonra herhangi bir itirazda bulunmayacağımı ve husule gelebilecek her türlü hukuki, idari ve cezai sorumluluğun tarafıma ait olduğunu ve bunlardan dolayı şirketinize karşı herhangi bir sorumluluk atfedilemeyeceğini, rücu edilmeyeceğini, muvafakaten gayrikabili rücu kabul, beyan ve taahhüt ederim.\" şeklindeki \"düzenleme şeklinde muvafakatname ve taahhütnamenin\" ne surette harç ve damga vergisine tabi tutulacağı sorulmaktadır. Yukarıda belirtilen sirküler konusu taahhütnameler arasında örneği yukarıya çıkarılmış olan işlem yer almamaktadır. Bu nedenle söz konusu işlem örneğinin tabi olacağı harç ve damga vergisi yönünden Başkanlığınız görüşünün alınmasına ihtiyaç duyulmuştur. Sözü edilen taahhütnamenin ne surette damga vergisi ve harca tabi olacağı hususundaki görüşünüzün Birliğimize bildirilmesini arz ederim.\" şeklinde talepte bulunulmuştur. Gelir İdaresi Başkanlığından alınan 12.11.2008 günlü ve 109448 sayılı yazıda ise; \"İlgide kayıtlı yazınızla, 4760 sayılı ÖTV Kanunu gereğince vergisi sıfırlanmış yakıt alınması amacıyla düzenlenen ve yazınızda belirtilen taahhütnamenin ne şekilde damga vergisi ve harca tabi tutulacağı hususunda Başkanlığımızdan görüş talep edildiği anlaşılmaktadır. Bilindiği üzere, 492 sayılı Harçlar Kanununun 38 inci maddesinin 1 inci fıkrasında, \"Noter İşlemlerinden bu kanuna bağlı (2) sayılı tarifede yazılı olanları noter harçlarına tabidir.\" denilmiş, 41 inci maddesinde de, \"Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınır.\" hükmüne yer verilmiştir. Kanunun 42 nci maddesinde ise \"Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz\" hükmü yer almaktadır. Söz konusu 42 nci maddenin incelenmesinden de görüleceği üzere, menkul ve gayrimenkul malların alım, satım, taahhüt ve rehne konu işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu, ancak, rehin bordroları ile kamu idarelerine verilmek üzere ilgili mevzuatta belirlenen kurallara uyulacağına ilişkin olarak düzenlenen taahhütnameler hakkında bu hükmün uygulanmayacağı açıkça belirtilmiştir. Bu hükmün incelenmesinden de anlaşılacağı üzere ilgili mevzuatla belirlenen davranış kurallarına uyulacağına ilişkin düzenlenen taahhütnameler, değer gösterilmesi gereken işlemler kapsamında bulunmamaktadır. Dolayısıyla noterde yapılacak bu şekildeki taahhütnamelerin maktu harca tabi tutulması gerekmektedir.\" denilmektedir. Bilindiği üzere, 06 Haziran 2008 tarih ve 26898 mükerrer sayılı Resmi Gazete'de yayımlanan 5766 sayılı Kanun ile bu kanunun yayımı tarihinde yürürlüğe giren 11/a maddesiyle 492 sayılı Harçlar Kanununun 42 nci maddesi ikinci fıkrasında yapılan değişiklik uyarınca bir kişi veya kuruma karşı parasal bir borç altına girilmeyen ve mevzuatın gerektirdiği kurallara uyulacağına ilişkin olarak ilgili kamu kurumlarına hitaben düzenlenen taahhütnamelerin konusuna bakılmaksızın bunlarda değer gösterme mecburiyeti kaldırılmıştır. Bu konuda, 2008/25 sayılı genelgemiz ile gerekli açıklamalar yapılmıştır. Yukarıda yer alan Gelir İdaresi Başkanlığı yazısında da bu meyanda görüş verilmiştir. Bilgi edinilmesini ve gereğinin buna göre yapılmasını rica ederim. Saygılarımla, Başkan HasanYeni (İstanbul 28.Noteri) Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2008-42 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2008-42-sayili-genelge.html",
        "title": "",
        "target": "",
        "type": "internal"
      },
      {
        "text": "2008-42 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2008-42-sayili-genelge.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Özel Tüketim Vergisi",
        "href": "otv-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2008-42 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2008-42 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"ÖTV Kanunu gereğince vergisi sıfırlanmış yakıt alımı taahhütnamesi hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık-615-24187 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?2008-42-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2008-42-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"ÖTV Kanunu gereğince vergisi sıfırlanmış yakıt alımı taahhütnamesi hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2008-42 sayılı genelge\",\n\n   mailsubject: \"Tavsiye: Noterlik Rehberi - 2008-42 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - 2008-42 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2008-42-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2008-42-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2008-42-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2008-42-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2008-42-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2008-42-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2008-42-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2008-42 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2008-42-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2008-42 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Mali Danışmanlık-615-24187 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Ankara, 24.12.2008</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Özü:ÖTV Kanunu gereğince vergisi sıfırlanmış yakıt alımı taahhütnamesi hk.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">GENELGE</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">(42)</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\"> &nbsp; &nbsp; &nbsp; &nbsp; &nbsp;…………NOTER ODASI BAŞKANLIĞINA</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\"> &nbsp; &nbsp; &nbsp; &nbsp; &nbsp;………..NOTERLİĞİNE </span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bir Noterliğimizden alınan yazıdaki, 4760 sayılı ÖTV Kanunu gereğince vergisi sıfırlanmış yakıt alınması amacıyla düzenlenen taahhütnamenin ne surette damga vergisi ve harca tabi tutulacağı hususundaki müracaat, Gelir İdaresi Başkanlığına intikal ettirilmiştir.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Yazımızda;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&quot;10.04.2007 günlü ve DV-17/2007-1 sayılı Damga Vergisi Sirküleri, ekinde yer alan taahhütnameler ile ilgili damga vergisi uygulama prensipleri noterliklere duyurulmuştur.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bu defa bir noterliğimizden alınan ve Yönetim Kurulumuzun 02.06.2008 günlü toplantısında görüşülen yazıda, 4760 sayılı ÖTV Kanunu gereğince vergisi sıfırlanmış yakıt alınması amacıyla düzenlenen;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&quot;4760 Sayılı <a href=\"otv-kanunu.html\" class=\"topiclink\">Özel Tüketim Vergisi</a> Kanununun 12 nci maddesine göre Bakanlar Kurulu tarafından kararlaştırılan ve 16.07.2003 tarihli Resmi Gazete'de yayımlanan 2003/5868 sayılı Bakanlar Kurulu kararı doğrultusunda, Maliye Bakanlığı'nın yayımladığı 31.12.2003 tarihli ve 6 seri nolu Özel Tüketim Vergisi Genel Tebliği (kısaca Tebliğ denilecektir.) uyarınca, Türk Uluslar arası Gemi Siciline kayıtlı ve kabotaj hattında münhasıran yük ve yolcu taşıyan gemilere, ticari yatlara, hizmet ve balıkçı gemilerine (kısaca deniz araçları denilecektir.) yapılacak akaryakıt satışında, tebliğde belirtilen şartlarla ÖTV'nin alınmaması kararlaştırılmıştır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bu &nbsp;kere, &nbsp;şahsım &nbsp;adına &nbsp; &nbsp; &nbsp; &nbsp; &nbsp; &nbsp; &nbsp;gemi &nbsp;sicil &nbsp;numarası &nbsp;ile Türk &nbsp;Uluslararası &nbsp;Gemi</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Siciline/Milli Gemi Siciline kayıtlı olan .... isimli gemime, Tebliğde belirtilen şartlara uygun şekilde tanzim edilmiş Yakıt Alım Defterindeki ikmal limitleri dahilinde, iş bu muvafakatime haiz olan ve Yakıt Alım Defteri elinde bulunan SALİH ZEKİ TEKİN'in yetkili ve sorumlu olduğunu, söz konusu akaryakıtın kendisine ve kendisinin yet ve sorumluluğu altında bulunan, nakliye aracı sürücüsüne, adıma tanzim edilecek irsaliye fatura ile ya da faturası sonradan gönderilecekse, sadece sevk irsaliyesi ile birlikte teslim edilebileceği, ayrı kendisinin vadeli alımlarda şirketiniz adına tanzim ettiğim çeklere aval vererek çekleri şirketinize teslim edeceğini, kendisine akaryakıtın teslimi anından itibaren sorumluluğun bizzat şahsıma ve teslim alana ait olduğunu ve yapılan iş bu teslimi doğrudan gemime yapılmış bir teslim olarak kabul ettiğimi, teslimden sonra herhangi bir itirazda bulunmayacağımı ve husule gelebilecek her türlü hukuki, idari ve cezai sorumluluğun tarafıma ait olduğunu ve bunlardan dolayı şirketinize karşı herhangi bir sorumluluk atfedilemeyeceğini, rücu edilmeyeceğini, muvafakaten gayrikabili rücu kabul, beyan ve taahhüt ederim.&quot;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">şeklindeki &quot;düzenleme şeklinde muvafakatname ve taahhütnamenin&quot; ne surette harç ve damga vergisine tabi tutulacağı sorulmaktadır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Yukarıda belirtilen sirküler konusu taahhütnameler arasında örneği yukarıya çıkarılmış olan işlem yer almamaktadır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bu nedenle söz konusu işlem örneğinin tabi olacağı harç ve damga vergisi yönünden Başkanlığınız görüşünün alınmasına ihtiyaç duyulmuştur.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Sözü edilen taahhütnamenin ne surette damga vergisi ve harca tabi olacağı hususundaki görüşünüzün Birliğimize bildirilmesini arz ederim.&quot;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">şeklinde talepte bulunulmuştur.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Gelir İdaresi Başkanlığından alınan 12.11.2008 günlü ve 109448 sayılı yazıda ise;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">&quot;İlgide kayıtlı yazınızla, 4760 sayılı ÖTV Kanunu gereğince vergisi sıfırlanmış yakıt alınması amacıyla düzenlenen ve yazınızda belirtilen taahhütnamenin ne şekilde damga vergisi ve harca tabi tutulacağı hususunda Başkanlığımızdan görüş talep edildiği anlaşılmaktadır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bilindiği üzere, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 38 inci maddesinin 1 inci fıkrasında, &quot;Noter İşlemlerinden bu kanuna bağlı (2) sayılı tarifede yazılı olanları noter harçlarına tabidir.&quot; denilmiş, 41 inci maddesinde de, &quot;Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınır.&quot; hükmüne yer verilmiştir. Kanunun 42 nci maddesinde ise &quot;Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz&quot; hükmü yer almaktadır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Söz konusu 42 nci maddenin incelenmesinden de görüleceği üzere, menkul ve gayrimenkul malların alım, satım, taahhüt ve rehne konu işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu, ancak, rehin bordroları ile kamu idarelerine verilmek üzere ilgili mevzuatta belirlenen kurallara uyulacağına ilişkin olarak düzenlenen taahhütnameler hakkında bu hükmün uygulanmayacağı açıkça belirtilmiştir.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bu hükmün incelenmesinden de anlaşılacağı üzere ilgili mevzuatla belirlenen davranış kurallarına uyulacağına ilişkin düzenlenen taahhütnameler, değer gösterilmesi gereken işlemler kapsamında bulunmamaktadır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Dolayısıyla noterde yapılacak bu şekildeki taahhütnamelerin maktu harca tabi tutulması gerekmektedir.&quot;</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">denilmektedir.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bilindiği üzere, 06 Haziran 2008 tarih ve 26898 mükerrer sayılı Resmi Gazete'de yayımlanan 5766 sayılı Kanun ile bu kanunun yayımı tarihinde yürürlüğe giren 11/a maddesiyle 492 sayılı Harçlar Kanununun 42 nci maddesi ikinci fıkrasında yapılan değişiklik uyarınca bir kişi veya kuruma karşı parasal bir borç altına girilmeyen ve mevzuatın gerektirdiği kurallara uyulacağına ilişkin olarak ilgili kamu kurumlarına hitaben düzenlenen taahhütnamelerin konusuna bakılmaksızın bunlarda değer gösterme mecburiyeti kaldırılmıştır. Bu konuda, 2008/25 sayılı genelgemiz ile gerekli açıklamalar yapılmıştır.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Yukarıda yer alan Gelir İdaresi Başkanlığı yazısında da bu meyanda görüş verilmiştir.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Bilgi edinilmesini ve gereğinin buna göre yapılmasını rica ederim.</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Saygılarımla,</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Başkan</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">HasanYeni</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">(İstanbul 28.Noteri)</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2008-42-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:45.925076"
}