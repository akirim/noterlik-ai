{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2009-8-sayili-genelge.html",
    "title": "2009-8 sayılı genelge",
    "description": "Mali Danışmanlık - 53-4806 Ankara, 26.02.2009 Özü: Toplu Konut İdaresi tarafından yaptırılan konuttaki hakkından feragat hak.  G E N E L G E ( 8 )  ........................",
    "keywords": [
      "Toplu Konut İdaresi tarafından yaptırılan konuttaki hakkından feragat hak."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2009-8 sayılı genelge Email Gönder 2009-8 sayılı genelge << Fihrist-Ana sayfa >> 2009-8 sayılı genelge FERAGATNAMELER    MEVZUAT    MAKALE    45 SAYILI GENELGE Mali Danışmanlık - 53-4806 Ankara, 26.02.2009 Özü: Toplu Konut İdaresi tarafından yaptırılan konuttaki hakkından feragat hak. G E N E L G E ( 8 ) ........................ NOTER ODASI BAŞKANLIĞINA ........................ NOTERLİĞİNE Bir noterliğimizden Birliğimize intikal ettirilen yazıda, noterliklerinden talep edilen; “TAPU SAHİBİ FERAGATNAME: İzmir Büyükşehir Belediyesi Kentsel Dönüşüm Çalışmaları adına yapılan projede ..... adresinde kain ve tapunun ..... ada .... parsel nolu mülküme karşılık, bana tahsis edilecek Uzundere de Toplu Konut İdaresi tarafından yaptırılan konutlardaki hakkımı ............... (feragat edilecek kişi) ............ tahsis edilmesini beyan ve kabul ederim.” şeklinde düzenlenen işlemin; 1- Aynı şekilde işlemin yapılıp yapılmayacağı, 2- İşlemin nevi, 3- Bedel gösterilip gösterilmeyeceği ve gösterilmesi gerekli ise hangi değerin esas alınacağı, hususlarında bilgi istenilmiş olup bu konuda 31.01.2008 tarih ve 67-3749 sayılı 31.12.2008 tarih ve 645-24825 sayılı yazılarımız ile Gelir İdaresi Başkanlığından görüş istenilmiştir. Maliye Bakanlığı Gelir İdaresi Başkanlığından cevaben alınan ve Yönetim Kurulumuzun 18.02.2009 günlü toplantısında görüşülen 21.01.2009 tarih ve 006247 sayılı yazıda; “İlgide kayıtlı yazılarınızda, İzmir Büyükşehir Belediyesince yürütülen kentsel dönüşüm çalışmaları çerçevesinde gayrimenkul sahibi kişilerce Toplu Konut İdaresi tarafından yaptırılan konutlardaki hakkından vazgeçtiğine dair düzenlenen kağıtta değer gösterilmesinin gerekip gerekmediği hususunda görüşümüzün talep edildiği anlaşılmaktadır. Bilindiği üzere, 492 sayılı Harçlar Kanununun 42 nci maddesinde “Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. (5766 sayılı Kanunun 11 inci maddesi ile değişen fıkra) Menkul ve gayrimenkul mallar hakkında alım, satım, ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz” hükmü yer almaktadır. Anılan maddenin incelenmesinden de görüleceği üzere, menkul ve gayrimenkul malların alım, satım, taahhüt ve rehne konu işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu açıkça belirtilmiştir. Buna göre, söz konusu kağıtta düzenleyen tarafından bir değer gösterilmesi ve bu değer üzerinden 492 sayılı Kanununa bağlı (2) sayılı tarifenin I/1 inci pozisyonu uyarınca nispi harç tahsil edilmesi icabeder.” şeklinde görüş bildirilmiştir. Gelir İdaresi Başkanlığından alınan görüşe istinaden belediyece yürütülen kentsel dönüşüm projesi çerçevesinde gayrimenkul sahibi olan kişilerin, Toplu Konut İdaresi tarafından yaptırılan konuttaki hakkından vazgeçtiğine dair düzenlenen feragatnameden, düzenleyenler tarafından beyan edilecek değer üzerinden 492 sayılı Harçlar Kanununa bağlı (2) sayılı tarifenin I/1 inci pozisyonu uyarınca nispi harç alınması gerekmektedir. Diğer taraftan, Kentsel Dönüşüm Projesi kapsamında, sahip olunan gayrimenkulün üçüncü şahıslara satışının yapılıp yapılmayacağı, yapılırsa işlemin nev’inin ne olacağı hususunda Adalet Bakanlığı Hukuk İşleri Genel Müdürlüğünden alınan 12.02.2008 tarih ve 4057 sayılı görüşe istinaden yayımlanan 2008/12 sayılı Birliğimiz Genelgesinde açıklamalar yapılmıştır. Bilgi edinilmesini rica ederim. Saygılarımla, BAŞKAN Hasan YENİ (İstanbul 28.Noteri) Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2009-8 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2009-8-sayili-genelge.html",
        "title": "",
        "target": "",
        "type": "internal"
      },
      {
        "text": "2009-8 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2009-8-sayili-genelge.html",
        "title": "",
        "target": "_top",
        "type": "internal"
      },
      {
        "text": "FERAGATNAMELER",
        "href": "feragatnameler-dizini.html",
        "title": "FERAGATNAMELER-DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "feragatname-mevzuat.html",
        "title": "FERAGAT MEVZUATI",
        "target": "",
        "type": "internal"
      },
      {
        "text": "MAKALE",
        "href": "feragatname-hak-makaleler-dizini.html",
        "title": "FERAGATNAME HAKKINDA MAKALELER DİZİNİ",
        "target": "",
        "type": "internal"
      },
      {
        "text": "45 SAYILI GENELGE",
        "href": "muvafakat-ve-feragat-beyanlari-hak-birlestirilmis-45-sayili-genelge.html#feragatlemler",
        "title": "MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2009-8 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2009-8 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Toplu Konut İdaresi tarafından yaptırılan konuttaki hakkından feragat hak.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık - 53-4806 Ankara, 26.02.2009 Özü: Toplu Konut İdaresi tarafından yaptırılan konuttaki hakkından feragat hak. &nbsp;G E N E L G E ( 8 ) &nbsp;........................\" />\n\n   <link rel=\"canonical\" content=\"noterlikrehberi.net/rehber/index.html?2009-8-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2009-8-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Toplu Konut İdaresi tarafından yaptırılan konuttaki hakkından feragat hak.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2009-8 sayılı genelge\",\n\n   mailsubject: \"Tavsiye: Noterlik Rehberi - 2009-8 sayılı genelge &nbsp; &nbsp;FERAGATNAMELER&nbsp; &nbsp;MEVZUAT&nbsp; &nbsp;MAKALE&nbsp; &nbsp;45 SAYILI GENELGE\",\n\n   sharesubject: \"Noterlik Rehberi - 2009-8 sayılı genelge &nbsp; &nbsp;FERAGATNAMELER&nbsp; &nbsp;MEVZUAT&nbsp; &nbsp;MAKALE&nbsp; &nbsp;45 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2009-8-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2009-8-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2009-8-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2009-8-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2009-8-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2009-8-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2009-8-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2009-8 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2009-8-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2009-8 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"feragatnameler-dizini.html\" class=\"topiclink\" title=\"FERAGATNAMELER-DİZİNİ\">FERAGATNAMELER</a>  &nbsp; <a href=\"feragatname-mevzuat.html\" class=\"topiclink\" title=\"FERAGAT MEVZUATI\">MEVZUAT</a>  &nbsp; <a href=\"feragatname-hak-makaleler-dizini.html\" class=\"topiclink\" title=\"FERAGATNAME HAKKINDA MAKALELER DİZİNİ\">MAKALE</a>  &nbsp; <a href=\"muvafakat-ve-feragat-beyanlari-hak-birlestirilmis-45-sayili-genelge.html#feragatlemler\" class=\"topiclink\" title=\"MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE\">45 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Mali Danışmanlık - <span style=\"font-weight: bold;\">53-4806</span></p>\n\n<p>Ankara, 26.02.2009</p>\n\n<p>Özü: Toplu Konut İdaresi tarafından yaptırılan konuttaki hakkından feragat hak.</p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"font-weight: bold;\">G E N E L G E</span></p>\n\n<p><span style=\"font-weight: bold;\">( 8 )</span></p>\n\n<p><span style=\"font-size: 13px; color: #000000;\">&nbsp;</span></p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Bir noterliğimizden Birliğimize intikal ettirilen yazıda, noterliklerinden talep edilen;</p>\n\n<p> &nbsp; &nbsp; &nbsp; &nbsp; &nbsp;  <span style=\"font-weight: bold;\">“TAPU SAHİBİ FERAGATNAME:</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;İzmir Büyükşehir Belediyesi Kentsel Dönüşüm Çalışmaları adına yapılan projede ..... adresinde kain ve tapunun ..... ada .... parsel nolu mülküme karşılık, bana tahsis edilecek Uzundere de Toplu Konut İdaresi tarafından yaptırılan konutlardaki hakkımı ............... (feragat edilecek kişi) ............ tahsis edilmesini beyan ve kabul ederim.”</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; </span> şeklinde düzenlenen işlemin;</p>\n\n<p> &nbsp; &nbsp; &nbsp; &nbsp; &nbsp;  <span style=\"font-weight: bold;\">1-</span> Aynı şekilde işlemin yapılıp yapılmayacağı,</p>\n\n<p> &nbsp; &nbsp; &nbsp; &nbsp; &nbsp;  <span style=\"font-weight: bold;\">2-</span> İşlemin nevi,</p>\n\n<p> &nbsp; &nbsp; &nbsp; &nbsp; &nbsp;  <span style=\"font-weight: bold;\">3-</span> Bedel gösterilip gösterilmeyeceği ve gösterilmesi gerekli ise hangi değerin esas alınacağı,</p>\n\n<p> &nbsp; &nbsp; &nbsp; &nbsp; &nbsp; &nbsp;hususlarında bilgi istenilmiş olup bu konuda 31.01.2008 tarih ve 67-3749 sayılı 31.12.2008 tarih ve 645-24825 sayılı yazılarımız ile Gelir İdaresi Başkanlığından görüş istenilmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Maliye Bakanlığı Gelir İdaresi Başkanlığından cevaben alınan ve Yönetim Kurulumuzun 18.02.2009 günlü toplantısında görüşülen 21.01.2009 tarih ve 006247 sayılı yazıda;</p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;“İlgide kayıtlı yazılarınızda, İzmir Büyükşehir Belediyesince yürütülen kentsel dönüşüm çalışmaları çerçevesinde gayrimenkul sahibi kişilerce Toplu Konut İdaresi tarafından yaptırılan konutlardaki hakkından vazgeçtiğine dair düzenlenen kağıtta değer gösterilmesinin gerekip gerekmediği hususunda görüşümüzün talep edildiği anlaşılmaktadır.</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;Bilindiği üzere, 492 sayılı </span><a href=\"harclar-kanunu.html\" class=\"topiclink\">Harçlar Kanunu</a><span style=\"font-weight: bold;\">nun 42 nci maddesinde “Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;(5766 sayılı Kanunun 11 inci maddesi ile değişen fıkra) Menkul ve gayrimenkul mallar hakkında alım, satım, ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz” hükmü yer almaktadır.</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;Anılan maddenin incelenmesinden de görüleceği üzere, menkul ve gayrimenkul malların alım, satım, taahhüt ve rehne konu işlemlerini kapsayan her nevi mukavele, senet ve kağıtlarda değer gösterilmesinin zorunlu olduğu açıkça belirtilmiştir.</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp;Buna göre, söz konusu kağıtta düzenleyen tarafından bir değer gösterilmesi ve bu değer üzerinden 492 sayılı Kanununa bağlı (2) sayılı tarifenin I/1 inci pozisyonu uyarınca nispi harç tahsil edilmesi icabeder.”</span></p>\n\n<p> &nbsp; &nbsp; &nbsp; &nbsp; &nbsp; &nbsp;şeklinde görüş bildirilmiştir.</p>\n\n<p> &nbsp; &nbsp; &nbsp; &nbsp; &nbsp; &nbsp;Gelir İdaresi Başkanlığından alınan görüşe istinaden belediyece yürütülen kentsel dönüşüm projesi çerçevesinde gayrimenkul sahibi olan kişilerin, Toplu Konut İdaresi tarafından yaptırılan konuttaki hakkından vazgeçtiğine dair düzenlenen feragatnameden, düzenleyenler tarafından beyan edilecek değer üzerinden 492 sayılı <a href=\"harclar-kanunu.html\" class=\"topiclink\">Harçlar Kanunu</a>na bağlı (2) sayılı tarifenin I/1 inci pozisyonu uyarınca nispi harç alınması gerekmektedir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Diğer taraftan, Kentsel Dönüşüm Projesi kapsamında, sahip olunan gayrimenkulün üçüncü şahıslara satışının yapılıp yapılmayacağı, yapılırsa işlemin nev’inin ne olacağı hususunda Adalet Bakanlığı Hukuk İşleri Genel Müdürlüğünden alınan 12.02.2008 tarih ve 4057 sayılı görüşe istinaden yayımlanan 2008/12 sayılı Birliğimiz Genelgesinde açıklamalar yapılmıştır.</p>\n\n<p> &nbsp; &nbsp; &nbsp; &nbsp; &nbsp; &nbsp;Bilgi edinilmesini rica ederim.</p>\n\n<p> &nbsp; &nbsp; &nbsp; &nbsp; &nbsp; &nbsp;Saygılarımla,</p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;BAŞKAN</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Hasan YENİ</span></p>\n\n<p><span style=\"font-weight: bold;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; (İstanbul 28.Noteri)</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2009-8-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:49.100622"
}