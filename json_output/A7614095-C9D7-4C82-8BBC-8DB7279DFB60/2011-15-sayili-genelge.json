{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2011-15-sayili-genelge.html",
    "title": "2011-15 sayılı genelge",
    "description": "Mali Danışmanlık - 514-27939  Ankara, 27.12.2011 Özü: Kollektif şirketin nevi değiştirilerek limited şirkete dönüşmesinde harç ve damga vergisi istisnası hak.   G E N E L G E",
    "keywords": [
      "Kollektif şirketin nevi değiştirilerek limited şirkete dönüşmesinde harç ve damga vergisi istisnası hak."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2011-15 sayılı genelge Email Gönder 2011-15 sayılı genelge << Fihrist-Ana sayfa >> 2011-15 sayılı genelge ŞİRKET KUR. BÖLÜNME V.S. SÖZ.    40 SAYILI GENELGE    MEVZUAT    GEN VE GENEL YAZILAR NOTERDE YAPILACAK İŞL Mali Danışmanlık - 514-27939 Ankara, 27.12.2011 Özü: Kollektif şirketin nevi değiştirilerek limited şirkete dönüşmesinde harç ve damga vergisi istisnası hak. G E N E L G E ( 15 ) ........................ NOTER ODASI BAŞKANLIĞINA ........................ NOTERLİĞİNE İLGİ: 07.12.2007 günlü ve Mali Danışmanlık 490-24778 (2007/61) sayılı genelgemiz. Gelir İdaresi Başkanlığına gönderilen 16.09.2011 günlü ve Mali Danışmanlık 449-21626 sayılı yazımızda; 02.11.2007 günlü ve 97561 sayılı yazınızla kolektif şirketin limited şirkete dönüşümüne dair nevi değişikliği işleminde düzenlenen kağıtlara damga vergisi ve harç istisnası uygulanamayacağı bildirilmiştir. Bu görüş, gerekçelerine iştirak edilmemekle birlikte 2007/61 sayılı genelgemiz ile noterliklere duyurulmuştur. Uygulama bu şekilde yürütülmekte iken, Karşıyaka 4. Noterliğinden Birliğimize gönderilen ve Gelir İdaresi Başkanlığı İzmir Vergi Dairesi Başkanlığınca bir şirkete hitaben düzenlenen 26.08.2011 günlü ve 1489 sayılı müktezada, 488 ve 492 sayılı Kanunların ilgili hükümlerinden bahisle, Kolektif Şirketin nev'i değiştirerek yeni bir Limited Şirketin kurulması işlemleri ve bunlarla ilgili olarak düzenlenen kağıtların damga vergisi ve harçtan müstesna tutulması gerektiği, belirtilmektedir. İzmir Vergi Dairesi Başkanlığınca düzenlenen ve Yönetim Kurulumuzun 13.09.2011 günlü toplantısında görüşülen bu müktezanın, tarihi itibariyle Başkanlığınızın onayından da geçtiği düşünüldüğünden, yasal uygulamayı ifade eden ve Birliğimizce de olması gereken uygulamayı ihtiva eden bu görüş ile 2007/61 sayılı genelgemize esas ilgide kayıtlı görüşünüz arasında farklılık meydana gelmiş bulunmaktadır. Bu nedenle de kolektif şirketin nevi değiştirerek Limited Şirkete dönüşmesinde hangi görüşe göre işlem yapılması gerektiği hususundaki Başkanlığınız nihai görüşünün Birliğimize bildirilmesini arz ederim. denilerek görüşleri talep edilmiştir. Gelir İdaresi Başkanlığından alınan 25.10.2011 günlü ve 100028 sayılı yazı ise; Bilindiği üzere, 492 sayılı Harçlar Kanununun 123 üncü maddesinde, Anonim, eshamlı komandit ve limited şirketlerin kuruluş, sermaye artırımı, birleşme, devir, bölünme ve nev'i değişiklikleri nedeniyle yapılacak .................. işlemler bu Kanunda yazılı harçlardan müstesnadır. hükmü yer almaktadır. 488 sayılı Damga Vergisi Kanununa ekli (2) sayılı tablonun IV-Ticari ve medeni işlerle ilgili kağıtlar başlıklı bölümünün (16) numaralı fıkrası ile de anonim, eshamlı komandit ve limited şirketler ile yatırım fonlarının kuruluşlarına, sermaye artırımlarına ve süre uzatımlarına ilişkin olarak düzenlenen kağıtlar damga vergisinden müstesna tutulmuştur. Bu itibarla, kolektif şirketin nev'i değiştirerek yeni bir anonim ya da limited şirketin kurulması işlemleri ve bunlarla ilgili olarak düzenlenen kağıtların damga vergisi ve harçtan müstesna tutulması gerekmektedir. denilmektedir. Bu görüş çerçevesinde bir kolektif şirketin nevi değiştirilerek Limited veya anonim şirket kurulması işlemlerinin damga vergisi ve harçtan istisna edilmesi gerekmektedir. Bu çerçevede 2007/61 sayılı genelgemiz uygulamadan kaldırılmıştır. Bilgi edinilmesini ve gereğinin buna göre yapılmasını rica ederim. Saygılarımla, BAŞKAN Fahri KÖSE (Beyoğlu 37. Noteri) Güncelleme: 25.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2011-15 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2011-15-sayili-genelge.html",
        "title": "",
        "target": "",
        "type": "internal"
      },
      {
        "text": "2011-15 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2011-15-sayili-genelge.html",
        "title": "",
        "target": "_top",
        "type": "internal"
      },
      {
        "text": "ŞİRKET KUR. BÖLÜNME V.S. SÖZ.",
        "href": "sirket-kurulus-birlesme-dizini.html",
        "title": "ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZLEŞMELERİ",
        "target": "",
        "type": "internal"
      },
      {
        "text": "40 SAYILI GENELGE",
        "href": "ticaret-sirketleri-birlestirilmis-40-sayili-genelge.html",
        "title": "TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE",
        "target": "",
        "type": "internal"
      },
      {
        "text": "MEVZUAT",
        "href": "sirket-kurulus-birlesme_-bolunme-mevzuat.html",
        "title": "MEVZUAT ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZ",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "dizin-sirket-kurulusu-sermaye-vs-gen-genel-yazi-fihristi.html",
        "title": "DİZİN-ŞİRKET KURULUŞU SERMAYE ARTIRIMI, SÜRE UZATIMI, NEVİ DEĞİŞİKLİĞİ, BİRLEŞME GENELGE VE GENEL YAZILAR DİZİNİ",
        "target": "",
        "type": "internal"
      },
      {
        "text": "NOTERDE YAPILACAK İŞL",
        "href": "javascript:void(0);",
        "title": "TİCARET SİCİL MÜD. VE NOTERLİKLERDE YAPILACAK İŞLEMLER",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2011-15 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2011-15 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Kollektif şirketin nevi değiştirilerek limited şirkete dönüşmesinde harç ve damga vergisi istisnası hak.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık - 514-27939 &nbsp;Ankara, 27.12.2011 Özü: Kollektif şirketin nevi değiştirilerek limited şirkete dönüşmesinde harç ve damga vergisi istisnası hak. &nbsp; G E N E L G E\" />\n\n   <link rel=\"canonical\" content=\"noterlikrehberi.net/rehber/index.html?2011-15-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2011-15-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Kollektif şirketin nevi değiştirilerek limited şirkete dönüşmesinde harç ve damga vergisi istisnası hak.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2011-15 sayılı genelge\",\n\n   mailsubject: \"Tavsiye: Noterlik Rehberi - 2011-15 sayılı genelge &nbsp; &nbsp;ŞİRKET KUR. BÖLÜNME V.S. SÖZ.&nbsp; &nbsp;40 SAYILI GENELGE&nbsp; &nbsp;MEVZUAT&nbsp; &nbsp;GEN VE GENEL YAZILAR&nbsp; &nbsp;NOTERDE YAPILACAK İŞL\",\n\n   sharesubject: \"Noterlik Rehberi - 2011-15 sayılı genelge &nbsp; &nbsp;ŞİRKET KUR. BÖLÜNME V.S. SÖZ.&nbsp; &nbsp;40 SAYILI GENELGE&nbsp; &nbsp;MEVZUAT&nbsp; &nbsp;GEN VE GENEL YAZILAR&nbsp; &nbsp;NOTERDE YAPILACAK İŞL\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2011-15-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2011-15-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2011-15-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2011-15-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2011-15-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2011-15-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2011-15-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2011-15 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2011-15-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2011-15 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sirket-kurulus-birlesme-dizini.html\" class=\"topiclink\" title=\"ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZLEŞMELERİ\">ŞİRKET KUR. BÖLÜNME V.S. SÖZ.</a>  &nbsp; <a href=\"ticaret-sirketleri-birlestirilmis-40-sayili-genelge.html\" class=\"topiclink\" title=\"TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE\">40 SAYILI GENELGE</a>  &nbsp; <a href=\"sirket-kurulus-birlesme_-bolunme-mevzuat.html\" class=\"topiclink\" title=\"MEVZUAT ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZ\">MEVZUAT</a>  &nbsp; <a href=\"dizin-sirket-kurulusu-sermaye-vs-gen-genel-yazi-fihristi.html\" class=\"topiclink\" title=\"DİZİN-ŞİRKET KURULUŞU SERMAYE ARTIRIMI, SÜRE UZATIMI, NEVİ DEĞİŞİKLİĞİ, BİRLEŞME GENELGE VE GENEL YAZILAR DİZİNİ\">GEN VE GENEL YAZILAR</a>  &nbsp; <a href=\"javascript:void(0);\" onclick=\"return hmshowPopup(event, popid_80118861X, this);\" class=\"popuplink\" title=\"TİCARET SİCİL MÜD. VE NOTERLİKLERDE YAPILACAK İŞLEMLER\"> NOTERDE YAPILACAK İŞL</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">Mali Danışmanlık - 514-27939<span style=\"font-family: 'Times New Roman',Times,Georgia,serif;\"> </span></p>\n\n<p>Ankara, 27.12.2011</p>\n\n<p>Özü: Kollektif şirketin nevi değiştirilerek limited şirkete dönüşmesinde harç ve damga vergisi istisnası hak.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>G E N E L G E</p>\n\n<p>( 15 )</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p class=\"p_Normal\">İLGİ: 07.12.2007 günlü ve Mali Danışmanlık 490-24778 (2007/61) sayılı genelgemiz.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Gelir İdaresi Başkanlığına gönderilen 16.09.2011 günlü ve Mali Danışmanlık 449-21626 sayılı yazımızda;</p>\n\n<p>02.11.2007 günlü ve 97561 sayılı yazınızla kolektif şirketin limited şirkete dönüşümüne dair nevi değişikliği işleminde düzenlenen kağıtlara damga vergisi ve harç istisnası uygulanamayacağı bildirilmiştir. Bu görüş, gerekçelerine iştirak edilmemekle birlikte 2007/61 sayılı genelgemiz ile noterliklere duyurulmuştur.</p>\n\n<p>Uygulama bu şekilde yürütülmekte iken, Karşıyaka 4. Noterliğinden Birliğimize gönderilen ve Gelir İdaresi Başkanlığı İzmir Vergi Dairesi Başkanlığınca bir şirkete hitaben düzenlenen 26.08.2011 günlü ve 1489 sayılı müktezada, 488 ve 492 sayılı Kanunların ilgili hükümlerinden bahisle,</p>\n\n<p>Kolektif Şirketin nev'i değiştirerek yeni bir Limited Şirketin kurulması işlemleri ve bunlarla ilgili olarak düzenlenen kağıtların damga vergisi ve harçtan müstesna tutulması gerektiği,</p>\n\n<p>belirtilmektedir.</p>\n\n<p>İzmir Vergi Dairesi Başkanlığınca düzenlenen ve Yönetim Kurulumuzun 13.09.2011 günlü toplantısında görüşülen bu müktezanın, tarihi itibariyle Başkanlığınızın onayından da geçtiği düşünüldüğünden, yasal uygulamayı ifade eden ve Birliğimizce de olması gereken uygulamayı ihtiva eden bu görüş ile 2007/61 sayılı genelgemize esas ilgide kayıtlı görüşünüz arasında farklılık meydana gelmiş bulunmaktadır.</p>\n\n<p>Bu nedenle de kolektif şirketin nevi değiştirerek Limited Şirkete dönüşmesinde hangi görüşe göre işlem yapılması gerektiği hususundaki Başkanlığınız nihai görüşünün Birliğimize bildirilmesini arz ederim.</p>\n\n<p>denilerek görüşleri talep edilmiştir.</p>\n\n<p>Gelir İdaresi Başkanlığından alınan 25.10.2011 günlü ve 100028 sayılı yazı ise;</p>\n\n<p>Bilindiği üzere, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 123 üncü maddesinde, Anonim, eshamlı komandit ve limited şirketlerin kuruluş, sermaye artırımı, birleşme, devir, bölünme ve nev'i değişiklikleri nedeniyle yapılacak .................. işlemler bu Kanunda yazılı harçlardan müstesnadır. hükmü yer almaktadır.</p>\n\n<p>488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>na ekli (2) sayılı tablonun IV-Ticari ve medeni işlerle ilgili kağıtlar başlıklı bölümünün (16) numaralı fıkrası ile de anonim, eshamlı komandit ve limited şirketler ile yatırım fonlarının kuruluşlarına, sermaye artırımlarına ve süre uzatımlarına ilişkin olarak düzenlenen kağıtlar damga vergisinden müstesna tutulmuştur.</p>\n\n<p>Bu itibarla, kolektif şirketin nev'i değiştirerek yeni bir anonim ya da limited şirketin kurulması işlemleri ve bunlarla ilgili olarak düzenlenen kağıtların damga vergisi ve harçtan müstesna tutulması gerekmektedir.</p>\n\n<p>denilmektedir.</p>\n\n<p>Bu görüş çerçevesinde bir kolektif şirketin nevi değiştirilerek Limited veya anonim şirket kurulması işlemlerinin damga vergisi ve harçtan istisna edilmesi gerekmektedir.</p>\n\n<p>Bu çerçevede 2007/61 sayılı genelgemiz uygulamadan kaldırılmıştır.</p>\n\n<p>Bilgi edinilmesini ve gereğinin buna göre yapılmasını rica ederim.</p>\n\n<p>Saygılarımla,</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>BAŞKAN</p>\n\n<p>Fahri KÖSE</p>\n\n<p>(Beyoğlu 37. Noteri)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2011-15-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:51.834992"
}