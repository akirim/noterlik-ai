{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2011-69-sayili-genel-yazi.html",
    "title": "2011-69 sayılı genel yazı",
    "description": "Mali Danışmanlık  36814603  Ankara, 30.06.2011 Özü: Demirbaşa kayıtlı araçlarda amortisman ve satışında gelir uygulaması hk.   ........................ NOTER ODASI BAŞKANLIĞINA",
    "keywords": [
      "Demirbaşa kayıtlı araçlarda amortisman ve satışında gelir uygulaması hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2011-69 sayılı genel yazı Email Gönder 2011-69 sayılı genel yazı << Fihrist-Ana sayfa >> 2011-69 sayılı genel yazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Mali Danışmanlık  36814603 Ankara, 30.06.2011 Özü: Demirbaşa kayıtlı araçlarda amortisman ve satışında gelir uygulaması hk. ........................ NOTER ODASI BAŞKANLIĞINA ........................ NOTERLİĞİNE Maliye Bakanlığı Gelir İdaresi Başkanlığına gönderilen 14.01.2011 günlü ve Mali Danışmanlık 2091728 sayılı yazımızda, noterlik demirbaşına kayıtlı araçların bilahare satılması halinde amortisman ayrılıp ayrılmamasına göre uygulanacak prensiplere dair görüşleri talep edilmiştir. Gelir İdaresi Başkanlığından alınan ve Yönetim Kurulumuzun 21.06.2011 günlü toplantısında görüşülen 18.05.2011 günlü ve 50478 sayılı yazıda ise ilgili kanun hükümlerinden bahisle uygulamaya dair örneklere yer verilmiştir. Gelir İdaresi Başkanlığı yazısı esasları da dikkate alınarak, Birliğimizce yayımlanan; 22.02.1999 günlü ve Hukuk 2129 (18) sayılı Genel Yazımızda, 25.11.1999 günlü ve Hukuk 18016 (1999/36) sayılı genelgemizde, 22.05.2000 günlü ve Hukuk 7536 (2000/30) sayılı genelgemizde, 08.01.2004 günlü ve Hukuk 284 (8) sayılı Genel Yazımızda, Yer alan açıklamalara ilave olarak aşağıdaki açıklamaların yapılması gerekli görülmüştür. Öncelikli olarak, noterlik demirbaşına kaydedilmek üzere alınan araçların alımında ödenen, ÖTV ve KDV tutarlarının noterlik giderine kaydedilmesi mümkün olup, böyle bir uygulamanın da noterlerimizin yararına olduğu muhakkaktır. (Araç alımında ödenen KDV'nin tahsil olunan KDV'den indirilmesi mümkün değildir) Araç alım bedeli içerisindeki ÖTV ve KDV'nin masrafa yazılmasından sonra kalan vergisiz değerden ise 5 yıl süre ile amortisman ayrılabilecektir. Buna göre aracın vergisiz değeri 5'e bölünerek, aracın alındığı yıl için örneğin Mayıs ayında alınmış ise 8 aylık kıst dönem amortismanı hesaplanacaktır. Birinci yıldan kalan 4 aylık amortisman tutarı ise 5 inci yıla ilave edilecektir. Ayrıca satın alınarak demirbaşa kaydedilen araçla ilgili sigorta (trafik, kasko) primleri ile tamir bakım masrafları ve mesleki faaliyetin gerektirdiği miktar ve seviyede olmak üzere akaryakıt masrafları da noterlik giderine yazılabilecektir. Bununla birlikte, 10.09.2004 günlü ve Hukuk 14089 (94) sayılı Genel Yazımızda da belirtildiği üzere, araçlar için alınan ve değeri 2011 Yılı için 700. TL'nı aşan lastik bedelleri de 2 yıl süre ile amortismana tabi tutulacaktır. Diğer taraftan demirbaşa kayıtlı araçların maliyet bedelinin üzerinde bir bedelle satılması halinde, bu satıştan sağlanan kar noterlik gelirine yazılacaktır. Eğer satıştan doğan fark menfi yani zararı ifade ediyorsa, zarar tutarı da noterlik masrafına kaydedilebilecektir. Buna göre demirbaşa kayıtlı araçların amortisman konusu yapılıp yapılmamasına göre, satış halinde yapılacak hesap aşağıda belirtilmiştir. 1 Amortisman ayrılan araçların satışı halinde; Araç alış bedelini 53.201,00 TL ÖTV tutarını 12.176,00 TL KDV tutarını 8.115,00 TL Aracın vergisiz değerini 32.909,00 TL kabul edelim, Örnekte ÖTV ve KDV tutarlarının masraf kaydedildiğini, kalan vergisiz değerin (32.909,00 TL) ise aracın maliyet bedeli olarak amortismana tabi tutulduğunu varsayalım. Aracın bilahare izleyen yıllarda satılması halinde, satışın yapıldığı yıl itibariyle henüz düşülmemiş olan bakiye amortismanlar toplamı aracın satıldığı yıldaki maliyet bedeli olarak dikkate alınacaktır. Bu durumda aracın satış değerinden bakiye amortismanlar toplamı düşüldükten sonra kalan müspet fark noterlik gelirine kaydedilecektir. Bu konudaki örnek rakamlar ekli (TABLO I) de yer almaktadır. Bakiye amortismanlar toplamının satış değerinden fazla olması halinde satıştan zarar edilmiş olacağından aradaki menfi fark noterlik giderine kaydedilecektir. 2 Amortisman ayrılmayan araçların satılması halinde, Noterlik demirbaşına kayıtlanan araçlar yönünden amortisman ayrılıp ayrılmaması ihtiyari bulunmaktadır. Buna göre; a) Amortisman ayrılmamakla birlikte ÖTV ve KDV'nin masrafa yazılmış olması halinde, Araç alış bedelini 53.201,00 TL ÖTV tutarını 12.176,00 TL KDV tutarını 8.115,00 TL Aracın vergisiz değerini 32.909,00 TL kabul edelim, Bu örnekte araç alımında ödenen ÖTV ve KDV masrafa yazılmıştır. Ancak aracın vergisiz değerinden amortisman ayrılması tercih edilmemiştir. Aracın maliyet bedelini demirbaş kayıtlarında vergisiz değeri olan (32.909,00 TL) bedel oluşturacaktır. Dolayısıyla aracın satılması halinde satış değerinden, demirbaşta kayıtlı maliyet bedelinin indirilmesinden sonra kalan müspet fark noterlik gelirine yazılacaktır. Bu konudaki örnek rakamlar ekli (TABLO II) de yer almaktadır. Aracın maliyet bedelinin altında bir tutar ile satılması halinde, zararı ifade eden menfi fark noterlik giderine kaydedilecektir. b) Amortisman ayrılmamasının yanı sıra ÖTV ve KDV'nin de masrafa yazılmadığı durumlarda; Araç alış bedelini 53.201,00 TL ÖTV tutarını 12.176,00 TL KDV tutarını 8.115,00 TL Aracın vergisiz değerini 32.909,00 TL kabul edelim, Bu örnekte araç alımında ödenen ÖTV ve KDV noterlik giderine yazılmadığı gibi, araç toplam bedeli üzerinden amortisman ayrılması da tercih edilmemiştir. Bu durumda aracın ÖTV ve KDV dahil toplam alış bedeli (53.201,00 TL)aracın maliyet bedelini ifade edecektir. Dolayısı ile de satış değerinden maliyet bedelinin indirilmesinden sonra kalan müspet fark noterlik gelirine yazılacaktır. Bu konudaki örnek rakamlar ekli (TABLO III) de yer almaktadır. Satıştan doğan farkın menfi, yani maliyet bedelinin satış bedelinden fazla olması halinde, zararı ifade eden fark noterlik giderine kaydedilecektir. Bilgi edinilmesini rica ederim. Saygılarımla, BAŞKAN YARDIMCISI Handan BAYKAM (Ankara 52. Noteri) (Genel Yazı 69) Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2011-69 sayılı genel yazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2011-69-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2011-69 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2011-69-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2011-69 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2011-69 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Demirbaşa kayıtlı araçlarda amortisman ve satışında gelir uygulaması hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık &nbsp;36814603 &nbsp;Ankara, 30.06.2011 Özü: Demirbaşa kayıtlı araçlarda amortisman ve satışında gelir uygulaması hk. &nbsp; ........................ NOTER ODASI BAŞKANLIĞINA\" />\n\n   <link rel=\"canonical\" content=\"noterlikrehberi.net/rehber/index.html?2011-69-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2011-69-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Demirbaşa kayıtlı araçlarda amortisman ve satışında gelir uygulaması hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2011-69 sayılı genel yazı\",\n\n   mailsubject: \"Tavsiye: Noterlik Rehberi - 2011-69 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2011-69 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2011-69-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2011-69-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2011-69-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2011-69-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2011-69-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2011-69-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2011-69-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2011-69 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2011-69-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2011-69 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Mali Danışmanlık &nbsp;36814603 </p>\n\n<p>Ankara, 30.06.2011</p>\n\n<p>Özü: Demirbaşa kayıtlı araçlarda amortisman ve satışında gelir uygulaması hk.</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p><span style=\"font-size: 13px; color: #000000;\">&nbsp;</span></p>\n\n<p>&nbsp;</p>\n\n<p>Maliye Bakanlığı Gelir İdaresi Başkanlığına gönderilen 14.01.2011 günlü ve Mali Danışmanlık 2091728 sayılı yazımızda, noterlik demirbaşına kayıtlı araçların bilahare satılması halinde amortisman ayrılıp ayrılmamasına göre uygulanacak prensiplere dair görüşleri talep edilmiştir.</p>\n\n<p>Gelir İdaresi Başkanlığından alınan ve Yönetim Kurulumuzun 21.06.2011 günlü toplantısında görüşülen 18.05.2011 günlü ve 50478 sayılı yazıda ise ilgili kanun hükümlerinden bahisle uygulamaya dair örneklere yer verilmiştir.</p>\n\n<p>Gelir İdaresi Başkanlığı yazısı esasları da dikkate alınarak, Birliğimizce yayımlanan;</p>\n\n<p> 22.02.1999 günlü ve Hukuk 2129 (18) sayılı Genel Yazımızda,</p>\n\n<p> 25.11.1999 günlü ve Hukuk 18016 (1999/36) sayılı genelgemizde,</p>\n\n<p> 22.05.2000 günlü ve Hukuk 7536 (2000/30) sayılı genelgemizde,</p>\n\n<p> 08.01.2004 günlü ve Hukuk 284 (8) sayılı Genel Yazımızda,</p>\n\n<p>Yer alan açıklamalara ilave olarak aşağıdaki açıklamaların yapılması gerekli görülmüştür.</p>\n\n<p>Öncelikli olarak, noterlik demirbaşına kaydedilmek üzere alınan araçların alımında ödenen, ÖTV ve KDV tutarlarının noterlik giderine kaydedilmesi mümkün olup, böyle bir uygulamanın da noterlerimizin yararına olduğu muhakkaktır. (Araç alımında ödenen KDV'nin tahsil olunan KDV'den indirilmesi mümkün değildir)</p>\n\n<p>Araç alım bedeli içerisindeki ÖTV ve KDV'nin masrafa yazılmasından sonra kalan vergisiz değerden ise 5 yıl süre ile amortisman ayrılabilecektir. Buna göre aracın vergisiz değeri 5'e bölünerek, aracın alındığı yıl için örneğin Mayıs ayında alınmış ise 8 aylık kıst dönem amortismanı hesaplanacaktır. Birinci yıldan kalan 4 aylık amortisman tutarı ise 5 inci yıla ilave edilecektir.</p>\n\n<p>Ayrıca satın alınarak demirbaşa kaydedilen araçla ilgili sigorta (trafik, kasko) primleri ile tamir bakım masrafları ve mesleki faaliyetin gerektirdiği miktar ve seviyede olmak üzere akaryakıt masrafları da noterlik giderine yazılabilecektir.</p>\n\n<p>Bununla birlikte, 10.09.2004 günlü ve Hukuk 14089 (94) sayılı Genel Yazımızda da belirtildiği üzere, araçlar için alınan ve değeri 2011 Yılı için 700. TL'nı aşan lastik bedelleri de 2 yıl süre ile amortismana tabi tutulacaktır.</p>\n\n<p>Diğer taraftan demirbaşa kayıtlı araçların maliyet bedelinin üzerinde bir bedelle satılması halinde, bu satıştan sağlanan kar noterlik gelirine yazılacaktır. Eğer satıştan doğan fark menfi yani zararı ifade ediyorsa, zarar tutarı da noterlik masrafına kaydedilebilecektir.</p>\n\n<p>Buna göre demirbaşa kayıtlı araçların amortisman konusu yapılıp yapılmamasına göre, satış halinde yapılacak hesap aşağıda belirtilmiştir.</p>\n\n<p>&nbsp;</p>\n\n<p>1 Amortisman ayrılan araçların satışı halinde;</p>\n\n<p>Araç alış bedelini<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>53.201,00 TL</p>\n\n<p>ÖTV tutarını<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>12.176,00 TL</p>\n\n<p>KDV tutarını<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>8.115,00 TL</p>\n\n<p>Aracın vergisiz değerini<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>32.909,00 TL</p>\n\n<p>kabul edelim,</p>\n\n<p>Örnekte ÖTV ve KDV tutarlarının masraf kaydedildiğini, kalan vergisiz değerin (32.909,00 TL) ise aracın maliyet bedeli olarak amortismana tabi tutulduğunu varsayalım.</p>\n\n<p>Aracın bilahare izleyen yıllarda satılması halinde, satışın yapıldığı yıl itibariyle henüz düşülmemiş olan bakiye amortismanlar toplamı aracın satıldığı yıldaki maliyet bedeli olarak dikkate alınacaktır. Bu durumda aracın satış değerinden bakiye amortismanlar toplamı düşüldükten sonra kalan müspet fark noterlik gelirine kaydedilecektir. Bu konudaki örnek rakamlar ekli (TABLO I) de yer almaktadır.</p>\n\n<p>Bakiye amortismanlar toplamının satış değerinden fazla olması halinde satıştan zarar edilmiş olacağından aradaki menfi fark noterlik giderine kaydedilecektir.</p>\n\n<p>&nbsp;</p>\n\n<p>2 Amortisman ayrılmayan araçların satılması halinde,</p>\n\n<p>Noterlik demirbaşına kayıtlanan araçlar yönünden amortisman ayrılıp ayrılmaması ihtiyari bulunmaktadır. Buna göre;</p>\n\n<p>a) Amortisman ayrılmamakla birlikte ÖTV ve KDV'nin masrafa yazılmış olması halinde,</p>\n\n<p>Araç alış bedelini<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>53.201,00 TL</p>\n\n<p>ÖTV tutarını<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>12.176,00 TL</p>\n\n<p>KDV tutarını<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>8.115,00 TL</p>\n\n<p>Aracın vergisiz değerini 32.909,00 TL</p>\n\n<p>kabul edelim,</p>\n\n<p>Bu örnekte araç alımında ödenen ÖTV ve KDV masrafa yazılmıştır.</p>\n\n<p>Ancak aracın vergisiz değerinden amortisman ayrılması tercih edilmemiştir.</p>\n\n<p>Aracın maliyet bedelini demirbaş kayıtlarında vergisiz değeri olan (32.909,00 TL) bedel oluşturacaktır.</p>\n\n<p>Dolayısıyla aracın satılması halinde satış değerinden, demirbaşta kayıtlı maliyet bedelinin indirilmesinden sonra kalan müspet fark noterlik gelirine yazılacaktır.</p>\n\n<p>Bu konudaki örnek rakamlar ekli (TABLO II) de yer almaktadır.</p>\n\n<p>Aracın maliyet bedelinin altında bir tutar ile satılması halinde, zararı ifade eden menfi fark noterlik giderine kaydedilecektir.</p>\n\n<p>&nbsp;</p>\n\n<p>b) Amortisman ayrılmamasının yanı sıra ÖTV ve KDV'nin de masrafa yazılmadığı durumlarda;</p>\n\n<p>Araç alış bedelini<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>53.201,00 TL</p>\n\n<p>ÖTV tutarını<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>12.176,00 TL</p>\n\n<p>KDV tutarını<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>8.115,00 TL</p>\n\n<p>Aracın vergisiz değerini<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>32.909,00 TL</p>\n\n<p>kabul edelim,</p>\n\n<p>Bu örnekte araç alımında ödenen ÖTV ve KDV noterlik giderine yazılmadığı gibi, araç toplam bedeli üzerinden amortisman ayrılması da tercih edilmemiştir.</p>\n\n<p>Bu durumda aracın ÖTV ve KDV dahil toplam alış bedeli (53.201,00 TL)aracın maliyet bedelini ifade edecektir.</p>\n\n<p>Dolayısı ile de satış değerinden maliyet bedelinin indirilmesinden sonra kalan müspet fark noterlik gelirine yazılacaktır. Bu konudaki örnek rakamlar ekli (TABLO III) de yer almaktadır.</p>\n\n<p>Satıştan doğan farkın menfi, yani maliyet bedelinin satış bedelinden fazla olması halinde, zararı ifade eden fark noterlik giderine kaydedilecektir.</p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p>&nbsp;</p>\n\n<p>BAŞKAN YARDIMCISI</p>\n\n<p>Handan BAYKAM</p>\n\n<p>(Ankara 52. Noteri)</p>\n\n<p><span style=\"font-size: 13px; color: #000000;\">&nbsp;</span></p>\n\n<p>(Genel Yazı 69)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2011-69-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:52.837053"
}