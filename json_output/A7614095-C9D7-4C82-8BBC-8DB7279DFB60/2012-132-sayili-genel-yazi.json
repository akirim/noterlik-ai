{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2012-132-sayili-genel-yazi.html",
    "title": "2012-132 sayılı genel yazı",
    "description": "Hukuk 24826           Ankara, 21.12.2012   Özü: Özürlü ve Yaşlı Hizmetleri Genel Müdürlüğünün, noterlik dairelerine özürlülerin ulaşılabilirliliği konusunda gönderdiği yazı hakk",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2012-132 sayılı genel yazı Email Gönder 2012-132 sayılı genel yazı << Fihrist-Ana sayfa >> 2012-132 sayılı genel yazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Hukuk 24826 Ankara, 21.12.2012 Özü: Özürlü ve Yaşlı Hizmetleri Genel Müdürlüğünün, noterlik dairelerine özürlülerin ulaşılabilirliliği konusunda gönderdiği yazı hakkında. ........................ NOTER ODASI BAŞKANLIĞINA ........................ NOTERLİĞİNE Kamu kullanımına açık noterlik dairelerine özürlülerin ulaşılabilirliliği konusu, Yönetim Kurulumuzun 08.10.2012 tarihli toplantısında görüşülmüş ve yapılan çalışmalarla ilgili olarak Aile ve Sosyal Politikalar Bakanlığı Özürlü ve Yaşlı Hizmetleri Genel Müdürlüğüne 22.10.2012 tarihli yazımızla bilgi verilmiştir. Adı geçen Genel Müdürlükçe bu yazımıza cevap olarak gönderilen ve Yönetim Kurulunun 18.12.2012 tarihli toplantısında görüşülen 29.11.2012 tarihli ve 245812769 sayılı yazıda; İlgi yazıda; kamu kullanımına açık noterlik dairelerine özürlülerin ulaşılabilirliği konusunun Yönetim Kurulunuzun 08.10.2012 tarihli toplantısında görüşüldüğü ve yapılan çalışmalarla ilgili olarak Genel Müdürlüğümüze bilgi verilmesine karar verildiği belirtilmektedir. Yazınızda noter odaları ile noterliklerinize; 20.04.2012 tarihli ve 17.07.2012 tarihli genel yazılarınızda 5378 sayılı Kanunun Geçici 2 nci maddesi hükmü gereğince kamu kullanımına açık her türlü yapının özürlülerin ulaşılabilirliğine uygun duruma getirilmesi için tanınan sürenin 8 yıl olduğundan bahsedilmektedir. Ayrıca 11.09.2012 tarihli yazınızda \"Yönetim Kurulunuzca kamu hizmeti gören noterliklerin öncelikle noterlik dairelerini özürlülerin ulaşabilirliğine uygun duruma getirmeleri gerektiğinden; bunun imkansız olduğu durumlarda da noterlik dairesinin bulunduğu binanın dışına kadar geldiği halde, binanın özürlülerin ulaşabilirliğine uygun olmaması nedeniyle noterlik dairesine giremeyen özürlü vatandaşımıza her türlü kolaylığın sağlanarak, imzasının veya parmak izinin bina dışında alınması suretiyle işlem yapılacağından; bunun Noterlik Kanununun 83. maddesinde belirtilen daire dışında işlem olarak nitelendirilemeyeceğine ve Noterlik Ücret Tarifesi gereğince yol ödeneğine tabi tutulmayacağına karar verildiği ve buna göre işlem yapılması\" hususunun duyurulduğuna, diğer yandan \"binaların yapıları ile mülkiyet durumları itibariyle değişiklik imkanı olup olmadığı da göz önünde tutulmak suretiyle özürlülerin asgari ulaşabilirliğinin hayata geçirilerek yapılı çevrenin engelsiz hale getirilmesine ilişkin çalışmaların takip edildiğine\" yönelik bilgi verilmiştir. Genel Müdürlüğümüzce 24 Ocak 2012 tarihinde düzenlenen ve Birliğinizin de katılım sağladığı \"Özürlüler İçin Ulaşılabilirlik Bilgilendirme Toplantısı\"nın ardından çalışmalara başlandığı anlaşılmış olup, bu kapsamda yapmış olduğunuz çalışmalar takdirle karşılanmıştır. Ancak, özürlülerin tıpkı diğer kamusal hizmetler için olduğu gibi ihtiyaç duyduğunda özürlü olmayan kişiler gibi noterlik hizmetlerinden de yararlanabilmesi gerekmektedir. 5378 sayılı Özürlüler ve Bazı Kanun ve Kanun Hükmünde Kararnamelerde Değişiklik Yapılması Hakkında Kanunun geçici 2 nci maddesinde \"Kamu kurum ve kuruluşlarına ait mevcut Resmi yapılar, mevcut tüm yol, kaldırım, yaya geçidi, açık ve yeşil alanlar, spor alanları ve benzeri sosyal ve kültürel alt yapı alanları ile gerçek ve tüzel kişiler tarafından yapılmış ve umuma açık hizmet veren her türlü yapılar bu Kanunun yürürlüğe girdiği tarihten itibaren sekiz yıl içinde özürlülerin erişebilirliğine uygun duruma getirilir.\" hükmü yer almaktadır. Bu madde özürlüler için kamu kullanımına açık tüm alanlarda ve yapılarda ulaşılabilirlik önlemlerinin alınmasına yönelik olup; kamu tarafından verilen hizmetlerin özürlülerin ulaşabilirliğine uygun olmasının ötesinde, kamu kullanımına açık alanların tamamında özürlüler ve hareket kısıtlılığı bulunan kişilerin ulaşabilirliği için gerekli düzenlemelerin yapılmasını hüküm altına almıştır. Özürlüler Kanununun geçici 3 üncü maddesine 12 Temmuz 2012 tarihli 6353 sayılı Kanun ile eklenen fıkralarda ise; iller bazında oluşturulacak olan ulaşılabilirlik izleme ve denetleme komisyonunun uygun olmayan her bir tespiti için idari para cezası uygulanacağı hüküm altına alınmıştır.  denilmektedir. 17.07.2012 tarihli ve Hukuk  15278 (87) sayılı genel yazımız ile Özürlü ve Yaşlı Hizmetleri Genel Müdürlüğünün yukarıda yer alan yazısında yapılan açıklamalar doğrultusunda gereken çalışmaların yapılmasını rica ederim. Saygılarımla, Yunus TUTAR Başkan (Beykoz 2. Noteri) (GENEL YAZI: 132) Güncelleme: 26.10.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2012-132 sayılı genel yazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2012-132-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2012-132 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2012-132-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 26.10.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2012-132 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2012-132 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Hukuk 24826 &nbsp; &nbsp; &nbsp; &nbsp; &nbsp; Ankara, 21.12.2012 &nbsp; Özü: Özürlü ve Yaşlı Hizmetleri Genel Müdürlüğünün, noterlik dairelerine özürlülerin ulaşılabilirliliği konusunda gönderdiği yazı hakk\" />\n\n   <link rel=\"canonical\" content=\"noterlikrehberi.net/rehber/index.html?2012-132-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2012-132-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2012-132 sayılı genel yazı\",\n\n   mailsubject: \"Tavsiye: Noterlik Rehberi - 2012-132 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2012-132 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2012-132-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2012-132-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2012-132-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2012-132-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2012-132-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2012-132-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2012-132-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2012-132 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2012-132-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2012-132 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Hukuk 24826<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>Ankara, 21.12.2012</p>\n\n<p>&nbsp;</p>\n\n<p>Özü: Özürlü ve Yaşlı Hizmetleri Genel Müdürlüğünün, noterlik dairelerine özürlülerin ulaşılabilirliliği konusunda gönderdiği yazı hakkında.</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>Kamu kullanımına açık noterlik dairelerine özürlülerin ulaşılabilirliliği konusu, Yönetim Kurulumuzun 08.10.2012 tarihli toplantısında görüşülmüş ve yapılan çalışmalarla ilgili olarak Aile ve Sosyal Politikalar Bakanlığı Özürlü ve Yaşlı Hizmetleri Genel Müdürlüğüne 22.10.2012 tarihli yazımızla bilgi verilmiştir.</p>\n\n<p>&nbsp;</p>\n\n<p>Adı geçen Genel Müdürlükçe bu yazımıza cevap olarak gönderilen ve Yönetim Kurulunun 18.12.2012 tarihli toplantısında görüşülen 29.11.2012 tarihli ve 245812769 sayılı yazıda;</p>\n\n<p> İlgi yazıda; kamu kullanımına açık noterlik dairelerine özürlülerin ulaşılabilirliği konusunun Yönetim Kurulunuzun 08.10.2012 tarihli toplantısında görüşüldüğü ve yapılan çalışmalarla ilgili olarak Genel Müdürlüğümüze bilgi verilmesine karar verildiği belirtilmektedir. Yazınızda noter odaları ile noterliklerinize; 20.04.2012 tarihli ve 17.07.2012 tarihli genel yazılarınızda 5378 sayılı Kanunun Geçici 2 nci maddesi hükmü gereğince kamu kullanımına açık her türlü yapının özürlülerin ulaşılabilirliğine uygun duruma getirilmesi için tanınan sürenin 8 yıl olduğundan bahsedilmektedir. Ayrıca 11.09.2012 tarihli yazınızda &quot;Yönetim Kurulunuzca kamu hizmeti gören noterliklerin öncelikle noterlik dairelerini özürlülerin ulaşabilirliğine uygun duruma getirmeleri gerektiğinden; bunun imkansız olduğu durumlarda da noterlik dairesinin bulunduğu binanın dışına kadar geldiği halde, binanın özürlülerin ulaşabilirliğine uygun olmaması nedeniyle noterlik dairesine giremeyen özürlü vatandaşımıza her türlü kolaylığın sağlanarak, imzasının veya parmak izinin bina dışında alınması suretiyle işlem yapılacağından; bunun <a href=\"javascript:void(0);\" onclick=\"return hmshowPopup(event, popid_115299667, this);\" class=\"popuplink\">Noterlik Kanunu</a>nun 83. maddesinde belirtilen daire dışında işlem olarak nitelendirilemeyeceğine ve Noterlik Ücret Tarifesi gereğince yol ödeneğine tabi tutulmayacağına karar verildiği ve buna göre işlem yapılması&quot; hususunun duyurulduğuna, diğer yandan &quot;binaların yapıları ile mülkiyet durumları itibariyle değişiklik imkanı olup olmadığı da göz önünde tutulmak suretiyle özürlülerin asgari ulaşabilirliğinin hayata geçirilerek yapılı çevrenin engelsiz hale getirilmesine ilişkin çalışmaların takip edildiğine&quot; yönelik bilgi verilmiştir.</p>\n\n<p>&nbsp;</p>\n\n<p>Genel Müdürlüğümüzce 24 Ocak 2012 tarihinde düzenlenen ve Birliğinizin de katılım sağladığı &quot;Özürlüler İçin Ulaşılabilirlik Bilgilendirme Toplantısı&quot;nın ardından çalışmalara başlandığı anlaşılmış olup, bu kapsamda yapmış olduğunuz çalışmalar takdirle karşılanmıştır.</p>\n\n<p>Ancak, özürlülerin tıpkı diğer kamusal hizmetler için olduğu gibi ihtiyaç duyduğunda özürlü olmayan kişiler gibi noterlik hizmetlerinden de yararlanabilmesi gerekmektedir.</p>\n\n<p>&nbsp;</p>\n\n<p>5378 sayılı Özürlüler ve Bazı Kanun ve Kanun Hükmünde Kararnamelerde Değişiklik Yapılması Hakkında Kanunun geçici 2 nci maddesinde &quot;Kamu kurum ve kuruluşlarına ait mevcut Resmi yapılar, mevcut tüm yol, kaldırım, yaya geçidi, açık ve yeşil alanlar, spor alanları ve benzeri sosyal ve kültürel alt yapı alanları ile gerçek ve tüzel kişiler tarafından yapılmış ve umuma açık hizmet veren her türlü yapılar bu Kanunun yürürlüğe girdiği tarihten itibaren sekiz yıl içinde özürlülerin erişebilirliğine uygun duruma getirilir.&quot; hükmü yer almaktadır. Bu madde özürlüler için kamu kullanımına açık tüm alanlarda ve yapılarda ulaşılabilirlik önlemlerinin alınmasına yönelik olup; kamu tarafından verilen hizmetlerin özürlülerin ulaşabilirliğine uygun olmasının ötesinde, kamu kullanımına açık alanların tamamında özürlüler ve hareket kısıtlılığı bulunan kişilerin ulaşabilirliği için gerekli düzenlemelerin yapılmasını hüküm altına almıştır.</p>\n\n<p>&nbsp;</p>\n\n<p>Özürlüler Kanununun geçici 3 üncü maddesine 12 Temmuz 2012 tarihli 6353 sayılı Kanun ile eklenen fıkralarda ise; iller bazında oluşturulacak olan ulaşılabilirlik izleme ve denetleme komisyonunun uygun olmayan her bir tespiti için idari para cezası uygulanacağı hüküm altına alınmıştır. &nbsp;denilmektedir.</p>\n\n<p>&nbsp;</p>\n\n<p>17.07.2012 tarihli ve Hukuk &nbsp;15278 (87) sayılı genel yazımız ile Özürlü ve Yaşlı Hizmetleri Genel Müdürlüğünün yukarıda yer alan yazısında yapılan açıklamalar doğrultusunda gereken çalışmaların yapılmasını rica ederim.</p>\n\n<p>&nbsp;</p>\n\n<p>Saygılarımla,</p>\n\n<p>&nbsp;</p>\n\n<p>&nbsp;</p>\n\n<p>Yunus TUTAR<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>Başkan</p>\n\n<p>(Beykoz 2. Noteri)</p>\n\n<p>&nbsp;</p>\n\n<p>&nbsp;</p>\n\n<p>(GENEL YAZI: 132)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2012-132-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.10.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:54.404174"
}