{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2012-21-sayili-genel-yazi.html",
    "title": "2012-21 sayılı genel yazı",
    "description": "1996/57 sayılı genelge ve 1999/27 ve  2000/14 ve 2006/11 sayılı genelgeler ve 201221 sayılı genel yazı ve 2014/11 sayılı genel yazı aynı konuyla ilgilidir.",
    "keywords": [
      "defter tasdiki - Ek bir aylık sürede",
      "Ek bir aylık sürede defter tasdiki hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2012-21 sayılı genel yazı Email Gönder 2012-21 sayılı genel yazı << Fihrist-Ana sayfa >> 2012-21 sayılı genel yazı AÇILIŞ ONAYI    YENİLEME ONAYI    KAPANIŞ ONAYI    DEFTERLER    FATURA - BELGELER    MEVZUAT    GEN. GENEL YAZI    51 SAYILI GENELGE    DEFTER TÜRLERİ    TABLOLAR    MUAFİYET 1996/57 sayılı genelge ve 1999/27 ve 2000/14 ve 2006/11 sayılı genelgeler ve 201221 sayılı genel yazı ve 2014/11 sayılı genel yazı aynı konuyla ilgilidir. Mali Danışmanlık 28 1829 Ankara, 02.02.2012 Özü: Ek bir aylık sürede defter tasdiki hk. ........................ NOTER ODASI BAŞKANLIĞINA ........................ NOTERLİĞİNE İLGİ: a) 28.11.1996 günlü ve Hukuk 18543 (1996/57) sayılı, b) 04.08.1999 günlü ve Hukuk 11323 (1999/27 ) sayılı, c) 28.03.2000 günlü ve Hukuk 4363 (2000/14) sayılı, Genelgelerimiz. İlgide kayıtlı Genelgelerimizde, defter tasdik zamanı ve usulüne dair açıklamalar yapılmıştır. Bu Genelgelerde yer alan prensiplerin uygulamasına ilişkin olarak bir noterliğinden alınan yazıda özetle ; Noterliğimize müracaat eden ilgili faaliyet konusunun ticari taksi işletmeciliği olduğunu. Vergi Dairesi Müdürlüğüne 01.01.2012 tarihi itibariyle işe başlama bildirimi verdiğini. Vergi Dairesi Müdürlüğünün mükellefiyet başlangıcını ilgilinin 21.12.2011 tarihinde ticari taksi aldığı için 21.12.2011 tarihi olarak tespit ettiğini bildirerek 2011 Yılına ait defter tasdik ettirmek istediğini beyan etmiştir. 200014 sayılı genelgemizde bir hesap dönemine ait defterlerin aynı hesap dönemi içinde tasdikinin mümkün kılındığını, 1999/27 sayılı genelgemizde belirtildiği üzere geçmiş dönemlere (yıllara) ait defterlerin tasdik taleplerinin yerine getirilmesinin mümkün bulunmadığı ifade edilmektedir. denilerek konu hakkında görüş talep edilmiştir. Yönetim Kurulumuzun 17.01.2012 günlü toplantısında görüşülen konu hakkında tayin olunan görüş aşağıda belirtilmiştir. 213 sayılı Vergi Usul Kanununun defter tasdikine dair hükümleri aşağıda belirtilmiştir. A) Kanunun 221 inci maddesinde defter tasdik zamanları; Bu kanunda yazılı defterleri kullanacak olanlar, bunları aşağıda yazılı zamanlarda tasdik ettirmeye mecburdurlar: 1 Öteden beri işe devam etmekte olanlar defterin kullanılacağı yıldan önce gelen son ayda; 2 Hesap dönemleri Maliye Bakanlığı tarafından tespit edilenler, defterin kullanılacağı hesap döneminden önce gelen son ayda; 3 (3239 sayılı Kanunun 17 nci maddesiyle değişen bent) Yeniden işe başlayanlar, sınıf değiştirenler ve yeni bir mükellefiyete girenler işe başlama, sınıf değiştirme ve yeni mükellefiyete girme tarihinden önce; vergi muafiyeti kalkanlar, muaflıktan çıkma tarihinden başlayarak on gün içinde; 4 Tasdike tabi defterlerin dolması dolayısıyla veya sair sebeplerle yıl içinde yeni defter kullanmaya mecbur olanlar bunları kullanmaya başlamadan önce şeklinde düzenlenmiştir. B) Kanunun Tasdiki Yenileme başlıklı 222 nci Maddesinde; Defterlerini ertesi yılda da kullanmak isteyenler Ocak ayı, hesap dönemleri Maliye Bakanlığınca tespit edilenler bu dönemin ilk ayı içinde tasdiki yeniletmeye mecburdurlar. C) Diğer taraftan aynı Kanunun Usulsüzlük Dereceleri ve Cezaları başlıklı 352 nci maddesinin II nci derece usulsüzlükler bölümünün 6. fıkrasında; Tasdiki mecburi olan defterlerden herhangi birinin tasdik muamelesinin, süresinin sonundan başlayarak bir ay içinde yaptırılmış olması halinin usulsüzlük cezasını gerektireceği belirtilmiştir. Yukarıdaki maddelerin 1996/57 sayılı genelgemiz esasları ile birlikte incelenmesinden görüleceği üzere; 1 Evvelden beri faaliyette bulunan mükelleflere ait defterlerin a) Açılış tasdikleri defterin kullanılacağı yıldan önce gelen Aralık Ayı sonuna kadar, b)Yenileme ara tasdikleri defterin kullanılacağı yılın Ocak Ayı sonuna kadar yapılması gerekmektedir. Bu süreler sonuna kadar tasdiki yapılamayan defterlerin tasdiki için ek bir aylık kanuni süre ayrıca öngörülmüştür. Bu ek süre içerisinde yaptırılan tasdikler sebebiyle mükellefler usulsüzlük cezasına muhatap olmakla birlikte, defterinin tasdiki de vergi idaresi tarafından kabul görmektedir. Buna göre; Açılış tasdikini Aralık Ayının sonuna kadar yaptıramayan mükelleflerin bu defterlerin açılış tasdiklerini ek süre olan Ocak ayının sonuna kadar, Yenileme ara tasdikini Ocak ayının sonuna kadar yaptıramayan mükelleflerin yenilemeara tasdikini Şubat ayının sonuna kadar, yaptırmaları da mümkündür. Bununla birlikte, kanuni ve ek süreler geçtikten sonra açılış ve yenilemeara tasdikleri yaptırılan defterler kabul görmemekte olmakla birlikte, Maliye Bakanlığı Gelir İdaresi Başkanlığı görüşüne dayanılarak yayımlanan 2000/14 sayılı genelgemizde, mükelleflerin istemeleri halinde 213 sayılı Kanunun ilgili maddelerinde belirtilen kanuni süreler dışında ve içinde bulunulan hesap dönemine ait defterlerin o yılın sonuna kadar tasdikinin yapılmasında noterler açısından bir sakınca bulunmadığı ifade edilmiştir. 2 Yeni işe başlayan mükelleflerin defterlerinin, işe başlama tarihinden önce tasdik ettirilmesi gerekmektedir. İşe başlama tarihinden önce defterini tasdik ettiremeyen mükellefler ise 1999/27 sayılı genelgemizde de açıklandığı gibi, işe başlama tarihini izleyen ve ek kanuni süreyi ifade eden bir ay içerisinde defterlerini tasdik ettirebileceklerdir. Bu surette yapılan tasdikler sebebiyle ilgilisi usulsüzlük cezasına muhatap tutulacak olmakla birlikte, defterinin tasdiki de vergi idaresince kabul görecektir. Bu çerçevede 25 Ocak 2012 tarihinde işe başlayan ve bu tarihten önce defterini tasdik ettiremeyen mükellef, bu tarihi izleyen ek bir aylık kanuni sürede yani 24 Şubat 2012 tarihi akşamına kadar defterini yasal olarak tasdik ettirmiş olacaktır. Bu süreden sonra yapılan defter tasdiki kabul görmeyecek olmakla birlikte, Maliye Bakanlığı Gelir İdaresi Başkanlığı görüşüne dayanılarak yayımlanan 2000/14 sayılı genelgemizde, mükelleflerin istemeleri halinde 213 sayılı Kanunun ilgili maddelerinde belirtilen kanuni süreler dışında ve içinde bulunulan hesap dönemine ait defterlerin o yılın sonuna kadar yapılmasında noterler açısından bir sakınca bulunmadığı ifade edilmiştir. Ancak burada özellik gösteren durum, mesela 2011 Yılı Aralık Ayı içerisinde işefaaliyete başlamış olmakla birlikte, işe başlamadan önce defterini tasdik ettiremeyen ve izleyen yılın yani 2012 Yılının Ocak Ayı içerisinde 2011 yılındaki faaliyet dönemi için defter tasdiki talebinde bulunan mükellefler hakkında ne gibi işlem yapılacağı hususudur. Örnek vermek gerekirse; 2011 Yılı Aralık ayının 25 inci günü işe başlayan ve bu tarihten önce 25.12.201131.12.2011 dönemi için defterini tasdik ettiremeyen mükellefin defteri, 1996/57 sayılı genelgemizde açıklandığı üzere bu tarihi izleyen kanuni bir aylık ek süre olan 24 Ocak 2012 akşamına kadar yapılabilecektir. Bu süre mükellef bakımından usulsüzlük cezasını gerektirmekle birlikte, tasdiki yapan noterin herhangi bir sorumluluğu olmayacaktır. Buna göre, bir evvelki yıl Aralık ayı içerisinde faaliyete başlayan mükellefin, faaliyete başladığı tarihi takibeden ek bir aylık süre içerisinde defter tasdik taleplerinin kabulü gerekmektedir. Ancak yukarıda izah edilen ek süre de geçtikten sonra, 1999/27 ve 2000/14 sayılı genelgelerimiz gereğince 2011 Yılı ve tabii olarak takibeden yıllarda, Ocak ayı içerisinde ve/veya sonrasında geçmiş yıllar için hiçbir surette defter tasdikinin yapılması mümkün olmayacaktır. Bilgi edinilmesini rica ederim. Saygılarımla, BAŞKAN Fahri KÖSE (Beyoğlu 37. Noteri) (Genel Yazı :21) Güncelleme: 10.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2012-21 sayılı genel yazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2012-21-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2012-21 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2012-21-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "AÇILIŞ ONAYI",
        "href": "javascript:void(0);",
        "title": "AÇILIŞ ONAYI NASIL YAPILIR",
        "target": "",
        "type": "internal"
      },
      {
        "text": "YENİLEME ONAYI",
        "href": "javascript:void(0);",
        "title": "YENILEME-ONAYI-NASIL-YAPILIR",
        "target": "",
        "type": "internal"
      },
      {
        "text": "KAPANIŞ ONAYI",
        "href": "javascript:void(0);",
        "title": "KAPANIS-ONAYI-NASIL-YAPILIR",
        "target": "",
        "type": "internal"
      },
      {
        "text": "DEFTERLER",
        "href": "defter-onay-islemleri-dizini.html",
        "title": "DEFTER-ONAY-ISLEMLERI",
        "target": "",
        "type": "internal"
      },
      {
        "text": "FATURA - BELGELER",
        "href": "fatura-belge-onay-islemleri-dizini.html",
        "title": "FATURA - BELGE ONAY İŞLEMLERİ",
        "target": "",
        "type": "internal"
      },
      {
        "text": "MEVZUAT",
        "href": "javascript:void(0);",
        "title": "DEFTER-FATURA-MEVZUATI",
        "target": "",
        "type": "internal"
      },
      {
        "text": "GEN. GENEL YAZI",
        "href": "defter-genelgeler-genelyazilar.html",
        "title": "DEFTER-GENELGELER-GENELYAZILAR",
        "target": "",
        "type": "internal"
      },
      {
        "text": "51 SAYILI GENELGE",
        "href": "defter-onaylama-islemleri-hak-birlestirilmis-51-sayili-genelge.html",
        "title": "DEFTER ONAYLAMA İŞLEMLERİ HAK. BİRLEŞTİRİLMİŞ 51 SAYILI GENELGE",
        "target": "",
        "type": "internal"
      },
      {
        "text": "DEFTER TÜRLERİ",
        "href": "javascript:void(0);",
        "title": "DEFTER TÜRLERİ",
        "target": "",
        "type": "internal"
      },
      {
        "text": "TABLOLAR",
        "href": "javascript:void(0);",
        "title": "AÇILIŞ, YENİLEME, KAPANIŞ TABLOLARI",
        "target": "",
        "type": "internal"
      },
      {
        "text": "MUAFİYET",
        "href": "istisna-muafiyet-defter.html",
        "title": "ISTISNA-MUAFIYET-DEFTER",
        "target": "",
        "type": "internal"
      },
      {
        "text": "1996/57 sayılı genelge",
        "href": "1996-57-sayili-genelge.html",
        "title": "",
        "target": "",
        "type": "internal"
      },
      {
        "text": "1999/27",
        "href": "1999-27-sayili-genelge.html",
        "title": "",
        "target": "",
        "type": "internal"
      },
      {
        "text": "2000/14",
        "href": "2000-14-sayili-genelge.html",
        "title": "",
        "target": "",
        "type": "internal"
      },
      {
        "text": "2006/11 sayılı genelge",
        "href": "2006-11-sayili-genelge.html",
        "title": "",
        "target": "",
        "type": "internal"
      },
      {
        "text": "201221 sayılı genel yazı",
        "href": "2012-21-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2014/11 sayılı genel yazı",
        "href": "2014-11-sayili-genel-yazi.html",
        "title": "",
        "target": "",
        "type": "internal"
      },
      {
        "text": "28.11.1996 günlü ve Hukuk 18543 (1996/57) sayılı,",
        "href": "1996-57-sayili-genelge.html",
        "title": "",
        "target": "",
        "type": "internal"
      },
      {
        "text": "04.08.1999 günlü ve Hukuk 11323 (1999/27 ) sayılı,",
        "href": "1999-27-sayili-genelge.html",
        "title": "",
        "target": "",
        "type": "internal"
      },
      {
        "text": "28.03.2000 günlü ve Hukuk 4363 (2000/14) sayılı,",
        "href": "2000-14-sayili-genelge.html",
        "title": "",
        "target": "",
        "type": "internal"
      },
      {
        "text": "Vergi Usul Kanunu",
        "href": "vergi-usul-kanunu.html",
        "title": "",
        "target": "",
        "type": "internal"
      },
      {
        "text": "1996/57",
        "href": "1996-57-sayili-genelge.html",
        "title": "",
        "target": "",
        "type": "internal"
      },
      {
        "text": "2000/14",
        "href": "2000-14-sayili-genelge.html",
        "title": "",
        "target": "",
        "type": "internal"
      },
      {
        "text": "1999/27",
        "href": "1999-27-sayili-genelge.html",
        "title": "",
        "target": "",
        "type": "internal"
      },
      {
        "text": "2000/14",
        "href": "2000-14-sayili-genelge.html",
        "title": "",
        "target": "",
        "type": "internal"
      },
      {
        "text": "1999/27",
        "href": "1999-27-sayili-genelge.html",
        "title": "",
        "target": "",
        "type": "internal"
      },
      {
        "text": "2000/14",
        "href": "2000-14-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 10.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2012-21 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2012-21 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"defter tasdiki - Ek bir aylık sürede,Ek bir aylık sürede defter tasdiki hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"1996/57 sayılı genelge ve 1999/27 ve &nbsp;2000/14 ve 2006/11 sayılı genelgeler ve 201221 sayılı genel yazı ve 2014/11 sayılı genel yazı aynı konuyla ilgilidir.\" />\n\n   <link rel=\"canonical\" content=\"noterlikrehberi.net/rehber/index.html?2012-21-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2012-21-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"defter tasdiki - Ek bir aylık sürede,Ek bir aylık sürede defter tasdiki hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2012-21 sayılı genel yazı\",\n\n   mailsubject: \"Tavsiye: Noterlik Rehberi - 2012-21 sayılı genel yazı &nbsp; &nbsp;AÇILIŞ ONAYI&nbsp; &nbsp;YENİLEME ONAYI&nbsp; &nbsp;KAPANIŞ ONAYI&nbsp; &nbsp;DEFTERLER&nbsp; &nbsp;FATURA - BELGELER&nbsp; &nbsp;MEVZUAT&nbsp; &nbsp;GEN. GENEL YAZI&nbsp; &nbsp;51 SAYILI GENELGE&nbsp; &nbsp;DEFTER TÜRLERİ&nbsp; &nbsp;TABLOLAR&nbsp; &nbsp;MUAFİYET\",\n\n   sharesubject: \"Noterlik Rehberi - 2012-21 sayılı genel yazı &nbsp; &nbsp;AÇILIŞ ONAYI&nbsp; &nbsp;YENİLEME ONAYI&nbsp; &nbsp;KAPANIŞ ONAYI&nbsp; &nbsp;DEFTERLER&nbsp; &nbsp;FATURA - BELGELER&nbsp; &nbsp;MEVZUAT&nbsp; &nbsp;GEN. GENEL YAZI&nbsp; &nbsp;51 SAYILI GENELGE&nbsp; &nbsp;DEFTER TÜRLERİ&nbsp; &nbsp;TABLOLAR&nbsp; &nbsp;MUAFİYET\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2012-21-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2012-21-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2012-21-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2012-21-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2012-21-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2012-21-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2012-21-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2012-21 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2012-21-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2012-21 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_825092606, this);\" class=\"popuplink\" title=\"AÇILIŞ ONAYI NASIL YAPILIR\">AÇILIŞ ONAYI</a>  &nbsp; <a href=\"javascript:void(0);\" onclick=\"return hmshowPopup(event, popid_1374207986X, this);\" class=\"popuplink\" title=\"YENILEME-ONAYI-NASIL-YAPILIR\">YENİLEME ONAYI</a>  &nbsp; <a href=\"javascript:void(0);\" onclick=\"return hmshowPopup(event, popid_1133839107, this);\" class=\"popuplink\" title=\"KAPANIS-ONAYI-NASIL-YAPILIR\">KAPANIŞ ONAYI</a>  &nbsp; <a href=\"defter-onay-islemleri-dizini.html\" class=\"topiclink\" title=\"DEFTER-ONAY-ISLEMLERI\">DEFTERLER</a>  &nbsp; <a href=\"fatura-belge-onay-islemleri-dizini.html\" class=\"topiclink\" title=\"FATURA - BELGE ONAY İŞLEMLERİ\">FATURA - BELGELER</a>  &nbsp; <a href=\"javascript:void(0);\" onclick=\"return hmshowPopup(event, popid_298886418, this);\" class=\"popuplink\" title=\"DEFTER-FATURA-MEVZUATI\">MEVZUAT</a>  &nbsp; <a href=\"defter-genelgeler-genelyazilar.html\" class=\"topiclink\" title=\"DEFTER-GENELGELER-GENELYAZILAR\">GEN. GENEL YAZI</a>  &nbsp; <a href=\"defter-onaylama-islemleri-hak-birlestirilmis-51-sayili-genelge.html\" class=\"topiclink\" title=\"DEFTER ONAYLAMA İŞLEMLERİ HAK. BİRLEŞTİRİLMİŞ 51 SAYILI GENELGE\">51 SAYILI GENELGE</a>  &nbsp; <a href=\"javascript:void(0);\" onclick=\"return hmshowPopup(event, popid_1456274392X, this);\" class=\"popuplink\" title=\"DEFTER TÜRLERİ\">DEFTER TÜRLERİ</a>  &nbsp; <a href=\"javascript:void(0);\" onclick=\"return hmshowPopup(event, popid_264517732X, this);\" class=\"popuplink\" title=\"AÇILIŞ, YENİLEME, KAPANIŞ TABLOLARI\">TABLOLAR</a>  &nbsp; <a href=\"istisna-muafiyet-defter.html\" class=\"topiclink\" title=\"ISTISNA-MUAFIYET-DEFTER\">MUAFİYET</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><a href=\"1996-57-sayili-genelge.html\" class=\"topiclink\">1996/57 sayılı genelge</a> ve <a href=\"1999-27-sayili-genelge.html\" class=\"topiclink\">1999/27</a> ve  <a href=\"2000-14-sayili-genelge.html\" class=\"topiclink\">2000/14</a> ve <a href=\"2006-11-sayili-genelge.html\" class=\"topiclink\">2006/11 sayılı genelge</a>ler ve <a href=\"2012-21-sayili-genel-yazi.html\" class=\"topiclink\">201221 sayılı genel yazı </a><span style=\"color: #0000ff;\">ve </span><span style=\"color: #0000ff;\"><a href=\"2014-11-sayili-genel-yazi.html\" class=\"topiclink\">2014/11 sayılı genel yazı</a></span><span style=\"color: #0000ff;\"> </span>aynı konuyla ilgilidir.</p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Normal\">Mali Danışmanlık 28 1829 </p>\n\n<p>Ankara, 02.02.2012</p>\n\n<p>Özü: Ek bir aylık sürede defter tasdiki hk.</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>İLGİ: a) <a href=\"1996-57-sayili-genelge.html\" class=\"topiclink\">28.11.1996 günlü ve Hukuk 18543 (1996/57) sayılı,</a></p>\n\n<p>b) <a href=\"1999-27-sayili-genelge.html\" class=\"topiclink\">04.08.1999 günlü ve Hukuk 11323 (1999/27 ) sayılı,</a></p>\n\n<p>c) <a href=\"2000-14-sayili-genelge.html\" class=\"topiclink\">28.03.2000 günlü ve Hukuk 4363 (2000/14) sayılı,</a></p>\n\n<p>Genelgelerimiz.</p>\n\n<p>&nbsp;</p>\n\n<p>İlgide kayıtlı Genelgelerimizde, defter tasdik zamanı ve usulüne dair açıklamalar yapılmıştır.</p>\n\n<p>&nbsp;</p>\n\n<p>Bu Genelgelerde yer alan prensiplerin uygulamasına ilişkin olarak bir noterliğinden alınan yazıda özetle ;</p>\n\n<p>&nbsp;</p>\n\n<p> Noterliğimize müracaat eden ilgili faaliyet konusunun ticari taksi işletmeciliği olduğunu. Vergi Dairesi Müdürlüğüne 01.01.2012 tarihi itibariyle işe başlama bildirimi verdiğini. Vergi Dairesi Müdürlüğünün mükellefiyet başlangıcını ilgilinin 21.12.2011 tarihinde ticari taksi aldığı için 21.12.2011 tarihi olarak tespit ettiğini bildirerek 2011 Yılına ait defter tasdik ettirmek istediğini beyan etmiştir.</p>\n\n<p>&nbsp;</p>\n\n<p>200014 sayılı genelgemizde bir hesap dönemine ait defterlerin aynı hesap dönemi içinde tasdikinin mümkün kılındığını, 1999/27 sayılı genelgemizde belirtildiği üzere geçmiş dönemlere (yıllara) ait defterlerin tasdik taleplerinin yerine getirilmesinin mümkün bulunmadığı ifade edilmektedir.</p>\n\n<p>&nbsp;</p>\n\n<p>denilerek konu hakkında görüş talep edilmiştir.</p>\n\n<p>&nbsp;</p>\n\n<p>Yönetim Kurulumuzun 17.01.2012 günlü toplantısında görüşülen konu hakkında tayin olunan görüş aşağıda belirtilmiştir.</p>\n\n<p>&nbsp;</p>\n\n<p>213 sayılı <a href=\"vergi-usul-kanunu.html\" class=\"topiclink\">Vergi Usul Kanunu</a>nun defter tasdikine dair hükümleri aşağıda belirtilmiştir.</p>\n\n<p>&nbsp;</p>\n\n<p>A) Kanunun 221 inci maddesinde defter tasdik zamanları;</p>\n\n<p> Bu kanunda yazılı defterleri kullanacak olanlar, bunları aşağıda yazılı zamanlarda tasdik ettirmeye mecburdurlar:</p>\n\n<p>&nbsp;</p>\n\n<p>1 Öteden beri işe devam etmekte olanlar defterin kullanılacağı yıldan önce gelen son ayda;</p>\n\n<p>&nbsp;</p>\n\n<p>2 Hesap dönemleri Maliye Bakanlığı tarafından tespit edilenler, defterin kullanılacağı hesap döneminden önce gelen son ayda;</p>\n\n<p>&nbsp;</p>\n\n<p>3 (3239 sayılı Kanunun 17 nci maddesiyle değişen bent) Yeniden işe başlayanlar, sınıf değiştirenler ve yeni bir mükellefiyete girenler işe başlama, sınıf değiştirme ve yeni mükellefiyete girme tarihinden önce; vergi muafiyeti kalkanlar, muaflıktan çıkma tarihinden başlayarak on gün içinde;</p>\n\n<p> &nbsp;</p>\n\n<p>4 Tasdike tabi defterlerin dolması dolayısıyla veya sair sebeplerle yıl içinde yeni defter kullanmaya mecbur olanlar bunları kullanmaya başlamadan önce şeklinde düzenlenmiştir.</p>\n\n<p>&nbsp;</p>\n\n<p>B) Kanunun Tasdiki Yenileme başlıklı 222 nci Maddesinde;</p>\n\n<p> Defterlerini ertesi yılda da kullanmak isteyenler Ocak ayı, hesap dönemleri Maliye Bakanlığınca tespit edilenler bu dönemin ilk ayı içinde tasdiki yeniletmeye mecburdurlar.</p>\n\n<p>&nbsp;</p>\n\n<p>C) Diğer taraftan aynı Kanunun Usulsüzlük Dereceleri ve Cezaları başlıklı 352 nci maddesinin II nci derece usulsüzlükler bölümünün 6. fıkrasında;</p>\n\n<p>&nbsp;</p>\n\n<p>Tasdiki mecburi olan defterlerden herhangi birinin tasdik muamelesinin, süresinin sonundan başlayarak bir ay içinde yaptırılmış olması halinin usulsüzlük cezasını gerektireceği belirtilmiştir.</p>\n\n<p>&nbsp;</p>\n\n<p>Yukarıdaki maddelerin <a href=\"1996-57-sayili-genelge.html\" class=\"topiclink\">1996/57 </a>sayılı genelgemiz esasları ile birlikte incelenmesinden görüleceği üzere;</p>\n\n<p>&nbsp;</p>\n\n<p>1<span style=\"font-family: 'Times New Roman',Times,Georgia,serif;\"> </span>Evvelden beri faaliyette bulunan mükelleflere ait defterlerin</p>\n\n<p>a) Açılış tasdikleri defterin kullanılacağı yıldan önce gelen Aralık Ayı sonuna kadar,</p>\n\n<p>b)Yenileme ara tasdikleri defterin kullanılacağı yılın Ocak Ayı sonuna kadar yapılması gerekmektedir.</p>\n\n<p>&nbsp;</p>\n\n<p>Bu süreler sonuna kadar tasdiki yapılamayan defterlerin tasdiki için ek bir aylık kanuni süre ayrıca öngörülmüştür. Bu ek süre içerisinde yaptırılan tasdikler sebebiyle mükellefler usulsüzlük cezasına muhatap olmakla birlikte, defterinin tasdiki de vergi idaresi tarafından kabul görmektedir.</p>\n\n<p>&nbsp;</p>\n\n<p>Buna göre;</p>\n\n<p>Açılış tasdikini Aralık Ayının sonuna kadar yaptıramayan mükelleflerin bu defterlerin açılış tasdiklerini ek süre olan Ocak ayının sonuna kadar,</p>\n\n<p>&nbsp;</p>\n\n<p>Yenileme ara tasdikini Ocak ayının sonuna kadar yaptıramayan mükelleflerin yenilemeara tasdikini Şubat ayının sonuna kadar,</p>\n\n<p>yaptırmaları da mümkündür.</p>\n\n<p>&nbsp;</p>\n\n<p>Bununla birlikte, kanuni ve ek süreler geçtikten sonra açılış ve yenilemeara tasdikleri yaptırılan defterler kabul görmemekte olmakla birlikte, Maliye Bakanlığı Gelir İdaresi Başkanlığı görüşüne dayanılarak yayımlanan <a href=\"2000-14-sayili-genelge.html\" class=\"topiclink\">2000/14</a> sayılı genelgemizde, mükelleflerin istemeleri halinde 213 sayılı Kanunun ilgili maddelerinde belirtilen kanuni süreler dışında ve içinde bulunulan hesap dönemine ait defterlerin o yılın sonuna kadar tasdikinin yapılmasında noterler açısından bir sakınca bulunmadığı ifade edilmiştir.</p>\n\n<p>&nbsp;</p>\n\n<p>2 Yeni işe başlayan mükelleflerin defterlerinin, işe başlama tarihinden önce tasdik ettirilmesi gerekmektedir.</p>\n\n<p>&nbsp;</p>\n\n<p>İşe başlama tarihinden önce defterini tasdik ettiremeyen mükellefler ise <a href=\"1999-27-sayili-genelge.html\" class=\"topiclink\">1999/27</a> sayılı genelgemizde de açıklandığı gibi, işe başlama tarihini izleyen ve ek kanuni süreyi ifade eden bir ay içerisinde defterlerini tasdik ettirebileceklerdir. Bu surette yapılan tasdikler sebebiyle ilgilisi usulsüzlük cezasına muhatap tutulacak olmakla birlikte, defterinin tasdiki de vergi idaresince kabul görecektir.</p>\n\n<p>&nbsp;</p>\n\n<p>Bu çerçevede 25 Ocak 2012 tarihinde işe başlayan ve bu tarihten önce defterini tasdik ettiremeyen mükellef, bu tarihi izleyen ek bir aylık kanuni sürede yani 24 Şubat 2012 tarihi akşamına kadar defterini yasal olarak tasdik ettirmiş olacaktır.</p>\n\n<p>&nbsp;</p>\n\n<p>Bu süreden sonra yapılan defter tasdiki kabul görmeyecek olmakla birlikte, Maliye Bakanlığı Gelir İdaresi Başkanlığı görüşüne dayanılarak yayımlanan <a href=\"2000-14-sayili-genelge.html\" class=\"topiclink\">2000/14</a> sayılı genelgemizde, mükelleflerin istemeleri halinde 213 sayılı Kanunun ilgili maddelerinde belirtilen kanuni süreler dışında ve içinde bulunulan hesap dönemine ait defterlerin o yılın sonuna kadar yapılmasında noterler açısından bir sakınca bulunmadığı ifade edilmiştir.</p>\n\n<p>&nbsp;</p>\n\n<p>Ancak burada özellik gösteren durum, mesela 2011 Yılı Aralık Ayı içerisinde işefaaliyete başlamış olmakla birlikte, işe başlamadan önce defterini tasdik ettiremeyen ve izleyen yılın yani 2012 Yılının Ocak Ayı içerisinde 2011 yılındaki faaliyet dönemi için defter tasdiki talebinde bulunan mükellefler hakkında ne gibi işlem yapılacağı hususudur.</p>\n\n<p>&nbsp;</p>\n\n<p>Örnek vermek gerekirse;</p>\n\n<p>2011 Yılı Aralık ayının 25 inci günü işe başlayan ve bu tarihten önce 25.12.201131.12.2011 dönemi için defterini tasdik ettiremeyen mükellefin defteri, 1996/57 sayılı genelgemizde açıklandığı üzere bu tarihi izleyen kanuni bir aylık ek süre olan 24 Ocak 2012 akşamına kadar yapılabilecektir. Bu süre mükellef bakımından usulsüzlük cezasını gerektirmekle birlikte, tasdiki yapan noterin herhangi bir sorumluluğu olmayacaktır.</p>\n\n<p>&nbsp;</p>\n\n<p>Buna göre, bir evvelki yıl Aralık ayı içerisinde faaliyete başlayan mükellefin, faaliyete başladığı tarihi takibeden ek bir aylık süre içerisinde defter tasdik taleplerinin kabulü gerekmektedir.</p>\n\n<p>&nbsp;</p>\n\n<p>Ancak yukarıda izah edilen ek süre de geçtikten sonra, <a href=\"1999-27-sayili-genelge.html\" class=\"topiclink\">1999/27</a> ve <a href=\"2000-14-sayili-genelge.html\" class=\"topiclink\">2000/14</a> sayılı genelgelerimiz gereğince 2011 Yılı ve tabii olarak takibeden yıllarda, <span style=\"color: #ff0000;\">Ocak ayı içerisinde ve/veya sonrasında geçmiş yıllar için hiçbir surette defter tasdikinin yapılması mümkün olmayacaktır.</span></p>\n\n<p>&nbsp;</p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p>&nbsp;</p>\n\n<p>BAŞKAN</p>\n\n<p>Fahri KÖSE</p>\n\n<p>(Beyoğlu 37. Noteri)</p>\n\n<p>&nbsp;</p>\n\n<p>(Genel Yazı :21)</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2012-21-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 10.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:54.949883"
}