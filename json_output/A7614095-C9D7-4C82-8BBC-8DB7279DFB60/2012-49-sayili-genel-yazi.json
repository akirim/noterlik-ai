{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2012-49-sayili-genel-yazi.html",
    "title": "2012-49 sayılı genel yazı",
    "description": "Hukuk  6456  Ankara, 20/03/2012 Özü: Milli Eğitim Bakanlığı Özel Öğretim Kurumları Yönetmeliği hak.       ........................ NOTER ODASI BAŞKANLIĞINA .................",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2012-49 sayılı genel yazı Email Gönder 2012-49 sayılı genel yazı << Fihrist-Ana sayfa >> 2012-49 sayılı genel yazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Hukuk  6456 Ankara, 20/03/2012 Özü: Milli Eğitim Bakanlığı Özel Öğretim Kurumları Yönetmeliği hak. ........................ NOTER ODASI BAŞKANLIĞINA ........................ NOTERLİĞİNE 20 Mart 2012 tarihli ve 28239 sayılı Resmi Gazete'de yayımlanarak yürürlüğe giren Milli Eğitim Bakanlığı Özel Öğretim Kurumları Yönetmeliğinin noterlik çalışmalarını ilgilendiren bölümleri ekte gönderilmiştir. Bilgi edinilmesini rica ederim. Saygılarımla, Handan BAYKAM Başkan Vekil (Ankara 52. Noteri) (GENEL YAZI: 49 ) Milli Eğitim Bakanlığından: MİLLİ EĞİTİM BAKANLIĞI ÖZEL ÖĞRETİM KURUMLARI YÖNETMELİĞİ RESMİ GAZETE: 20/03/2012  28239 BİRİNCİ BÖLÜM Amaç, Kapsam, Dayanak ve Tanımlar Amaç MADDE 1  (1) Bu Yönetmeliğin amacı, her derece ve türdeki özel öğretim kurumlarının açılış ve işleyişiyle ilgili usul ve esasları düzenlemektir. Kapsam MADDE 2  (1) Bu Yönetmelik, 8/2/2007 tarihli ve 5580 sayılı Özel Öğretim Kurumları Kanununda belirtilen özel öğretim kurumlarını kapsar. Dayanak MADDE 3  (1) Bu Yönetmelik, 5580 sayılı Kanun ile 25/8/2011 tarihli ve 652 sayılı Milli Eğitim Bakanlığının Teşkilat ve Görevleri Hakkında Kanun Hükmünde Kararnamenin 13 üncü ve 36 ncı maddelerine dayanılarak hazırlanmıştır. Tanımlar MADDE 4  (1) Bu Yönetmelikte geçen; a) Akşam lisesi: Gündüz öğrenim yapan ortaöğretim okullarında okuma hakkı olmayanlara eğitim ve öğretim imkanı sağlayan okulları, b) Bakanlık: Milli Eğitim Bakanlığını, c) Diğer personel: Kurumda eğitim ve öğretim hizmetleri sınıfı dışındaki görevli personeli, ç) Eğitim personeli: Kurumda görevli yönetici, öğretmen, uzman öğretici, usta öğretici ve benzeri personeli, d) Genel müdürlük: Özel Öğretim Kurumları Genel Müdürlüğünü, e) Hizmet içi eğitim merkezi: 14/6/1973 tarihli ve 1739 sayılı Milli Eğitim Temel Kanununun genel ve özel amaçlarıyla temel ilkelerine uygun olarak Resmi veya özel kurum, kuruluş veya iş yeri personeline hizmet içi eğitim yoluyla eğitim veren özel öğretim kurumlarını, f) Kanun: 5580 sayılı Özel Öğretim Kurumları Kanununu, g) Kurum: Okul öncesi eğitim, ilköğretim, ortaöğretim, yabancı, azınlık, özel eğitim okulları, milletlerarası özel öğretim kurumları ile çeşitli kursları, uzaktan öğretim yapan kuruluşları, dershaneleri, motorlu taşıt sürücüleri kursları, hizmet içi eğitim merkezleri, öğrenci etüt eğitim merkezleri, özel eğitim ve rehabilitasyon merkezleri ile benzeri özel öğretim kurumlarını, ğ) Kurum kontenjanı: Kurumda aynı anda öğrenim görecek en fazla öğrenci veya kursiyer sayısını, h) Kurum müdürü: Özel öğretim kurumunun müdürünü, ................ ifade eder. Ad verme MADDE 7  (1) Kurumlara, 1739 sayılı Kanunda belirtilen Türk milli eğitiminin genel ve özel amaçları ile temel ilkeleri doğrultusunda kurumun amacına ve düzeyine uygun ve belli bir anlam taşıyan ad verilir. (2) Kurum adları, kurum açma izni ile iş yeri açma ve çalışma ruhsatıyla birlikte verilir. Kurumların adları, birinci fıkraya uygun olmak şartıyla kurum açma izni ile iş yeri açma ve çalışma ruhsatını veren merciin onayı ile değiştirilebilir. (3) Kurumların ad ve unvanlarının, başka kurumlar tarafından kullanılmasında, 29/6/1956 tarihli ve 6762 sayılı Türk Ticaret Kanunu, 7/12/1994 tarihli ve 4054 sayılı Rekabetin Korunması Hakkında Kanun ile 24/6/1995 tarihli ve 556 sayılı Markaların Korunması Hakkında Kanun Hükmünde Kararname ve diğer ilgili mevzuat hükümleri uygulanır. Devir ve kurucu temsilcisi değişikliği MADDE 14  (1) Kurumun, kuruculuk koşullarını taşıyan başka bir gerçek veya tüzel kişiliğe devredilebilmesi için; a) Yeni kurucu gerçek kişi ise kurucuya, tüzel kişi ise kurucu temsilcisine ait bu Yönetmeliğin 5 inci maddesinde sayılan belgeler, b) Eğitim personeli ile diğer personelin görevlendirme teklifleri ve yenilenen iş sözleşmeleri, c) Kurumun borç ve alacaklarının vadesi gelmemiş olanlar da dahil olmak üzere, kurumu devralan veya devredilen gerçek kişi veya tüzel kişilik tarafından üstlenildiğini gösterir noterlikçe düzenlenen devir senedi, ç) Kurum binası kurucuya ait ise tapu senedinin milli eğitim müdürlüğünce onaylı örneği; kurum binası kiralık ise okullarda öğretim süresi kadar, diğer kurumlarda da en az bir yıllık kira sözleşmesinin aslı veya milli eğitim müdürlüğünce onaylı örneği, d) Bir arada bulunan kurumlardan herhangi birinin devrinde, her kurumun Genel Müdürlükçe belirlenerek internet sayfasında yayınlanan standartlarda belirtilen bölümlerin tamamının bulunduğunu, ikiden fazla bir arada bulunan kurumların devrinde ise devri yapılmayan kurumların bir arada faaliyette bulunma şartlarını taşıdığını gösterir yerleşim planı tamamlanarak valiliğe müracaat edilir. (2) Kurumun devir işlemleri, yukarıda belirtilen belgelerin uygun görülmesi halinde il eğitim denetmeni raporu düzenlenmeden kurum açma izni ile iş yeri açma ve çalışma ruhsatı veren merciin izni ile beş iş günü içinde yapılır. (3) Ancak, valilikçe yapılan incelemede kurumun müracaat tarihinden önce yapılan teftiş veya denetimlerinde kurumun geçici kapatılmasına ilişkin teklif bulunması halinde, bu teklif uygun görülerek uygulanmasından sonra devir işlemi gerçekleştirilir. Sürekli kapatılma teklifi getirilen kurumlar devredilemez. (4) Kurumun kurucusu olan şirketin türünün değiştirilmesi ve bu değişikliğin Türkiye Ticaret Sicili Gazetesinde yayımlanması halinde kurucu temsilcisi, devir senedi dışında birinci fıkrada belirtilen belgelerle birlikte valiliğe müracaat eder. (5) Kurum devir işlemleri, kurum açma izni ile iş yeri açma ve çalışma ruhsatını veren merci tarafından sonuçlandırılmadıkça kurum devredilmiş sayılmaz. (6) Kurucusu tüzel kişilik olan kurumlarda kurucu temsilcisi değişikliği; a) Kurucu temsilcisi değişikliğine ait yönetim kurulu kararı, b) Kurucu temsilcisine ait bu Yönetmeliğin 5 inci maddesinde sayılan belgeler ile birlikte milli eğitim müdürlüğüne müracaat edilir. Kurucu temsilcisi değişikliği kurum açma izni ile iş yeri açma ve çalışma ruhsatı veren merci tarafından beş iş günü içinde yapılır. (7) Kurucu temsilciliği değişikliği işlemleri, kurum açma izni ile iş yeri açma ve çalışma ruhsatını veren merci tarafından sonuçlandırılmadıkça kurucu temsilcisi değişikliği tamamlanmış sayılmaz. (8) Kurum devir ve kurucu temsilciliği değişikliği işlemlerinin sonunda kuruma kurum açma izni ile iş yeri açma ve çalışma ruhsatı veren merci tarafından, kurum açma izni ile iş yeri açma ve çalışma ruhsatı (EK2) veya (EK3) yeniden düzenlenir. Kuruculuk hakkının kaybedilmesi MADDE 18  (1) Gerçek kişi olan kurucunun, bu Yönetmeliğin 5 inci maddesinin ikinci fıkrasının (b) bendinde belirtilen kuruculuk şartlarını kaybettiğinin tespit edilmesi halinde, kurumu devretmesi ve kurumla ilişkisinin kesilmesi için okullarda öğretim yılının sonuna, diğer kurumlarda ise dönem sonuna kadar süre verilir. Verilen süre içerisinde devrin gerçekleştirilmemesi halinde kurum devir yapılıncaya kadar valilikçe gerekli tedbirler alınarak öğretime ara verilir. Öğretimine ara verilen kurumun bir yıl içinde devrinin gerçekleşmemesi durumunda kurum açma izni ile iş yeri açma ve çalışma ruhsatı iptal edilir. (2) Gerçek kişi olan kurucunun ölümü halinde ise veraset ilamında belirtilen kanuni mirasçıların tamamının noter onaylı vekaletname ile aralarından seçecekleri, şartları taşıyan bir kimseyi okullarda öğretim yılının sonuna, diğer kurumlarda ise dönem sonuna kadar kurucu olarak göstermeleri gerekir. Verilen süre içerisinde yeni kurucu teklifinin yapılmaması halinde bu teklif yapılıncaya kadar valilikçe gerekli tedbirler alınarak öğretime ara verilir. Öğretimine ara verilen kurumun, bir yıl içinde yeni kurucu teklifinin yapılmaması durumunda kurum açma izni ile iş yeri açma ve çalışma ruhsatı iptal edilir. ................ Yabancı uyruklu eğitim personeline ön izin belgesi düzenlenmesi MADDE 29  (1) Yabancı uyruklu eğitim personeline ön izin belgesi düzenlenmesinde: a) Yabancı okullar ve milletlerarası kurumlarda yönetici olarak görevlendirileceklerde; 1) Alanında lisans mezunu olduğuna dair diploma veya diploma yerine geçen belgenin ve diplomasında alanı belirtilmemiş ise ayrıca alanını gösterir belgenin Türkçe tercümesiyle aslının noter onaylı örnekleri, 2) Ülkelerinde alanında öğretmenlik yapma hakkını kazandığını gösterir \"Öğretmenlik Formasyon\" belgesinin Türkçe tercümesiyle aslının noter onaylı örneği, 3) En az iki yıl alanında öğretmenlik yaptığını gösterir Resmi makamlarca düzenlenen belgenin Türkçe tercümesiyle aslının noter onaylı örneği, 4) Pasaport fotokopisi, b) Öğretmen olarak görevlendirileceklerde; 1) Alanında lisans mezunu olduğuna dair diploma veya diploma yerine geçen belgenin ve diplomasında alanı belirtilmemiş ise ayrıca alanını gösterir belgenin Türkçe tercümesiyle aslının noter onaylı örnekleri, 2) Ülkelerinde alanında öğretmenlik yapma hakkını kazandığını gösterir \"Öğretmenlik Formasyon\" belgesinin Türkçe tercümesiyle aslının noter onaylı örneği veya en az iki yıl alanında öğretmenlik yaptığını gösterir Resmi makamlarca düzenlenen belgenin Türkçe tercümesiyle aslının noter onaylı örneği, 3) Pasaport fotokopisi, c) Uzman öğretici olarak görevlendirileceklerde; 1) Alanında lisans mezunu olduğuna ilişkin belgenin Türkçe tercümesiyle aslının noter onaylı örneği, 2) Pasaport fotokopisi, ç) Usta öğretici olarak görevlendirileceklerde; 1) Alanında lisans mezunu olduğuna ilişkin belge ile Bakanlıkça kabul edilen sertifikasının Türkçe tercümesiyle aslının noter onaylı örnekleri, 2) Spor ve sanat alanlarında ise, alanında en az orta dereceli okul mezunu olduğuna ilişkin belge ve alanında geçerli sertifikanın Türkçe tercümesiyle aslının noter onaylı örnekleri, 3) Pasaport fotokopisi istenir. ............ Yürürlükten kaldırılan mevzuat MADDE 70  (1) Aşağıdaki yönetmelikler yürürlükten kaldırılmıştır. a) 17/11/2003 tarihli ve 25292 sayılı Resmi Gazete'de yayımlanan Milli Eğitim Bakanlığı Özel Akşam Liseleri Yönetmeliği. b) 8/3/2008 tarihli ve 26810 sayılı Resmi Gazete'de yayımlanan Milli Eğitim Bakanlığı Özel Öğretim Kurumları Yönetmeliği. c) 11/2/2009 tarihli ve 27138 sayılı Resmi Gazete'de yayımlanan Özel Öğretim Kurumları Öğrenci ve Kursiyer Ücretleri Tespit ve Tahsil Yönetmeliği. ç) 11/2/2009 tarihli ve 27138 sayılı Resmi Gazete'de yayımlanan Özel Öğretim Kurumlarında Ücretsiz veya Burslu Okutulacak Öğrenci ve Kursiyerler Hakkında Yönetmelik. d) 21/10/2009 tarihli ve 27383 sayılı Resmi Gazete'de yayımlanan Milli Eğitim Bakanlığı Özel Dershaneler Yönetmeliği. e) 23/10/2009 tarihli ve 27385 sayılı Resmi Gazete'de yayımlanan Milli Eğitim Bakanlığı Özel Hizmet İçi Eğitim Merkezleri Yönetmeliği. f) 6/2/2010 tarihli ve 27485 sayılı Resmi Gazete'de yayımlanan Milli Eğitim Bakanlığı Özel Kurslar Yönetmeliği. g) 26/2/2011 tarihli ve 27858 sayılı Resmi Gazete'de yayımlanan Milli Eğitim Bakanlığı Özel Okullar Çerçeve Yönetmeliği. ğ) 24/6/2011 tarihli ve 27974 sayılı Resmi Gazete'de yayımlanan Milli Eğitim Bakanlığı Özel Öğrenci Etüt Eğitim Merkezleri Yönetmeliği. Yürürlük MADDE 71  (1) Bu Yönetmelik yayımı tarihinde yürürlüğe girer. Yürütme MADDE 72  (1) Bu Yönetmelik hükümlerini Milli Eğitim Bakanı yürütür. Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2012-49 sayılı genel yazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2012-49-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2012-49 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2012-49-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "20 Mart 2012 tarihli ve 28239 sayılı Resmi Gazete'de yayımlanarak yürürlüğe giren Milli Eğitim Bakanlığı Özel Öğretim Kurumları Yönetmeliği",
        "href": "http://www.resmigazete.gov.tr/eskiler/2012/03/20120320-5.htm",
        "title": "",
        "target": "",
        "type": "external"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2012-49 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2012-49 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Hukuk &nbsp;6456 &nbsp;Ankara, 20/03/2012 Özü: Milli Eğitim Bakanlığı Özel Öğretim Kurumları Yönetmeliği hak. &nbsp; &nbsp; &nbsp; ........................ NOTER ODASI BAŞKANLIĞINA .................\" />\n\n   <link rel=\"canonical\" content=\"noterlikrehberi.net/rehber/index.html?2012-49-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2012-49-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2012-49 sayılı genel yazı\",\n\n   mailsubject: \"Tavsiye: Noterlik Rehberi - 2012-49 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2012-49 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2012-49-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2012-49-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2012-49-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2012-49-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2012-49-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2012-49-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2012-49-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2012-49 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2012-49-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2012-49 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Hukuk &nbsp;6456 </p>\n\n<p>Ankara, 20/03/2012</p>\n\n<p>Özü: Milli Eğitim Bakanlığı Özel Öğretim Kurumları Yönetmeliği hak.</p>\n\n<p>&nbsp;</p>\n\n<p>&nbsp;</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>&nbsp;</p>\n\n<p><a href=\"http://www.resmigazete.gov.tr/eskiler/2012/03/20120320-5.htm\" onclick=\"return HMTrackTopiclink(this);\" class=\"weblink\">20 Mart 2012 tarihli ve 28239 sayılı Resmi Gazete'de yayımlanarak yürürlüğe giren Milli Eğitim Bakanlığı Özel Öğretim Kurumları Yönetmeliği</a>nin noterlik çalışmalarını ilgilendiren bölümleri ekte gönderilmiştir.</p>\n\n<p>&nbsp;</p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p>&nbsp;</p>\n\n<p>Handan BAYKAM</p>\n\n<p>Başkan Vekil</p>\n\n<p>(Ankara 52. Noteri)</p>\n\n<p>&nbsp;</p>\n\n<p>(GENEL YAZI: 49 )</p>\n\n<p>&nbsp;</p>\n\n<hr style=\"height:1px; color:#000000; border-width:0; background-color:#000000;\" /><p>Milli Eğitim Bakanlığından:</p>\n\n<p>&nbsp;</p>\n\n<p>MİLLİ EĞİTİM BAKANLIĞI ÖZEL ÖĞRETİM KURUMLARI YÖNETMELİĞİ</p>\n\n<p>RESMİ GAZETE: 20/03/2012 &nbsp;28239</p>\n\n<p>&nbsp;</p>\n\n<p>BİRİNCİ BÖLÜM</p>\n\n<p>Amaç, Kapsam, Dayanak ve Tanımlar</p>\n\n<p>Amaç</p>\n\n<p>MADDE 1 &nbsp;(1) Bu Yönetmeliğin amacı, her derece ve türdeki özel öğretim kurumlarının açılış ve işleyişiyle ilgili usul ve esasları düzenlemektir.</p>\n\n<p>&nbsp;</p>\n\n<p>Kapsam</p>\n\n<p>MADDE 2 &nbsp;(1) Bu Yönetmelik, 8/2/2007 tarihli ve 5580 sayılı Özel Öğretim Kurumları Kanununda belirtilen özel öğretim kurumlarını kapsar.</p>\n\n<p>&nbsp;</p>\n\n<p>Dayanak</p>\n\n<p>MADDE 3 &nbsp;(1) Bu Yönetmelik, 5580 sayılı Kanun ile 25/8/2011 tarihli ve 652 sayılı Milli Eğitim Bakanlığının Teşkilat ve Görevleri Hakkında Kanun Hükmünde Kararnamenin 13 üncü ve 36 ncı maddelerine dayanılarak hazırlanmıştır.</p>\n\n<p>&nbsp;</p>\n\n<p>Tanımlar</p>\n\n<p>MADDE 4 &nbsp;(1) Bu Yönetmelikte geçen;</p>\n\n<p>a) Akşam lisesi: Gündüz öğrenim yapan ortaöğretim okullarında okuma hakkı olmayanlara eğitim ve öğretim imkanı sağlayan okulları,</p>\n\n<p>b) Bakanlık: Milli Eğitim Bakanlığını,</p>\n\n<p>c) Diğer personel: Kurumda eğitim ve öğretim hizmetleri sınıfı dışındaki görevli personeli,</p>\n\n<p>ç) Eğitim personeli: Kurumda görevli yönetici, öğretmen, uzman öğretici, usta öğretici ve benzeri personeli,</p>\n\n<p>d) Genel müdürlük: Özel Öğretim Kurumları Genel Müdürlüğünü,</p>\n\n<p>e) Hizmet içi eğitim merkezi: 14/6/1973 tarihli ve 1739 sayılı Milli Eğitim Temel Kanununun genel ve özel amaçlarıyla temel ilkelerine uygun olarak Resmi veya özel kurum, kuruluş veya iş yeri personeline hizmet içi eğitim yoluyla eğitim veren özel öğretim kurumlarını,</p>\n\n<p>f) Kanun: 5580 sayılı Özel Öğretim Kurumları Kanununu,</p>\n\n<p>g) Kurum: Okul öncesi eğitim, ilköğretim, ortaöğretim, yabancı, azınlık, özel eğitim okulları, milletlerarası özel öğretim kurumları ile çeşitli kursları, uzaktan öğretim yapan kuruluşları, dershaneleri, motorlu taşıt sürücüleri kursları, hizmet içi eğitim merkezleri, öğrenci etüt eğitim merkezleri, özel eğitim ve rehabilitasyon merkezleri ile benzeri özel öğretim kurumlarını,</p>\n\n<p>ğ) Kurum kontenjanı: Kurumda aynı anda öğrenim görecek en fazla öğrenci veya kursiyer sayısını,</p>\n\n<p>h) Kurum müdürü: Özel öğretim kurumunun müdürünü,</p>\n\n<p>................</p>\n\n<p>ifade eder.</p>\n\n<p>&nbsp;</p>\n\n<p>Ad verme</p>\n\n<p>MADDE 7 &nbsp;(1) Kurumlara, 1739 sayılı Kanunda belirtilen Türk milli eğitiminin genel ve özel amaçları ile temel ilkeleri doğrultusunda kurumun amacına ve düzeyine uygun ve belli bir anlam taşıyan ad verilir.</p>\n\n<p>(2) Kurum adları, kurum açma izni ile iş yeri açma ve çalışma ruhsatıyla birlikte verilir. Kurumların adları, birinci fıkraya uygun olmak şartıyla kurum açma izni ile iş yeri açma ve çalışma ruhsatını veren merciin onayı ile değiştirilebilir.</p>\n\n<p>(3) Kurumların ad ve unvanlarının, başka kurumlar tarafından kullanılmasında, 29/6/1956 tarihli ve 6762 sayılı Türk Ticaret Kanunu, 7/12/1994 tarihli ve 4054 sayılı Rekabetin Korunması Hakkında Kanun ile 24/6/1995 tarihli ve 556 sayılı Markaların Korunması Hakkında Kanun Hükmünde Kararname ve diğer ilgili mevzuat hükümleri uygulanır.</p>\n\n<p>&nbsp;</p>\n\n<p>Devir ve kurucu temsilcisi değişikliği</p>\n\n<p>MADDE 14 &nbsp;(1) Kurumun, kuruculuk koşullarını taşıyan başka bir gerçek veya tüzel kişiliğe devredilebilmesi için;</p>\n\n<p>a) Yeni kurucu gerçek kişi ise kurucuya, tüzel kişi ise kurucu temsilcisine ait bu Yönetmeliğin 5 inci maddesinde sayılan belgeler,</p>\n\n<p>b) Eğitim personeli ile diğer personelin görevlendirme teklifleri ve yenilenen iş sözleşmeleri,</p>\n\n<p>c) Kurumun borç ve alacaklarının vadesi gelmemiş olanlar da dahil olmak üzere, kurumu devralan veya devredilen gerçek kişi veya tüzel kişilik tarafından üstlenildiğini gösterir noterlikçe düzenlenen devir senedi,</p>\n\n<p>ç) Kurum binası kurucuya ait ise tapu senedinin milli eğitim müdürlüğünce onaylı örneği; kurum binası kiralık ise okullarda öğretim süresi kadar, diğer kurumlarda da en az bir yıllık kira sözleşmesinin aslı veya milli eğitim müdürlüğünce onaylı örneği,</p>\n\n<p>d) Bir arada bulunan kurumlardan herhangi birinin devrinde, her kurumun Genel Müdürlükçe belirlenerek internet sayfasında yayınlanan standartlarda belirtilen bölümlerin tamamının bulunduğunu, ikiden fazla bir arada bulunan kurumların devrinde ise devri yapılmayan kurumların bir arada faaliyette bulunma şartlarını taşıdığını gösterir yerleşim planı</p>\n\n<p>tamamlanarak valiliğe müracaat edilir.</p>\n\n<p>(2) Kurumun devir işlemleri, yukarıda belirtilen belgelerin uygun görülmesi halinde il eğitim denetmeni raporu düzenlenmeden kurum açma izni ile iş yeri açma ve çalışma ruhsatı veren merciin izni ile beş iş günü içinde yapılır.</p>\n\n<p>(3) Ancak, valilikçe yapılan incelemede kurumun müracaat tarihinden önce yapılan teftiş veya denetimlerinde kurumun geçici kapatılmasına ilişkin teklif bulunması halinde, bu teklif uygun görülerek uygulanmasından sonra devir işlemi gerçekleştirilir. Sürekli kapatılma teklifi getirilen kurumlar devredilemez.</p>\n\n<p>(4) Kurumun kurucusu olan şirketin türünün değiştirilmesi ve bu değişikliğin Türkiye Ticaret Sicili Gazetesinde yayımlanması halinde kurucu temsilcisi, devir senedi dışında birinci fıkrada belirtilen belgelerle birlikte valiliğe müracaat eder.</p>\n\n<p>(5) Kurum devir işlemleri, kurum açma izni ile iş yeri açma ve çalışma ruhsatını veren merci tarafından sonuçlandırılmadıkça kurum devredilmiş sayılmaz.</p>\n\n<p>(6) Kurucusu tüzel kişilik olan kurumlarda kurucu temsilcisi değişikliği;</p>\n\n<p>a) Kurucu temsilcisi değişikliğine ait yönetim kurulu kararı,</p>\n\n<p>b) Kurucu temsilcisine ait bu Yönetmeliğin 5 inci maddesinde sayılan belgeler</p>\n\n<p>ile birlikte milli eğitim müdürlüğüne müracaat edilir. Kurucu temsilcisi değişikliği kurum açma izni ile iş yeri açma ve çalışma ruhsatı veren merci tarafından beş iş günü içinde yapılır.</p>\n\n<p>(7) Kurucu temsilciliği değişikliği işlemleri, kurum açma izni ile iş yeri açma ve çalışma ruhsatını veren merci tarafından sonuçlandırılmadıkça kurucu temsilcisi değişikliği tamamlanmış sayılmaz.</p>\n\n<p>(8) Kurum devir ve kurucu temsilciliği değişikliği işlemlerinin sonunda kuruma kurum açma izni ile iş yeri açma ve çalışma ruhsatı veren merci tarafından, kurum açma izni ile iş yeri açma ve çalışma ruhsatı (EK2) veya (EK3) yeniden düzenlenir.</p>\n\n<p>&nbsp;</p>\n\n<p>Kuruculuk hakkının kaybedilmesi</p>\n\n<p>MADDE 18 &nbsp;(1) Gerçek kişi olan kurucunun, bu Yönetmeliğin 5 inci maddesinin ikinci fıkrasının (b) bendinde belirtilen kuruculuk şartlarını kaybettiğinin tespit edilmesi halinde, kurumu devretmesi ve kurumla ilişkisinin kesilmesi için okullarda öğretim yılının sonuna, diğer kurumlarda ise dönem sonuna kadar süre verilir. Verilen süre içerisinde devrin gerçekleştirilmemesi halinde kurum devir yapılıncaya kadar valilikçe gerekli tedbirler alınarak öğretime ara verilir. Öğretimine ara verilen kurumun bir yıl içinde devrinin gerçekleşmemesi durumunda kurum açma izni ile iş yeri açma ve çalışma ruhsatı iptal edilir.</p>\n\n<p><a id=\"madde18\" class=\"hmanchor\"></a>(2) Gerçek kişi olan kurucunun ölümü halinde ise veraset ilamında belirtilen kanuni mirasçıların tamamının noter onaylı vekaletname ile aralarından seçecekleri, şartları taşıyan bir kimseyi okullarda öğretim yılının sonuna, diğer kurumlarda ise dönem sonuna kadar kurucu olarak göstermeleri gerekir. Verilen süre içerisinde yeni kurucu teklifinin yapılmaması halinde bu teklif yapılıncaya kadar valilikçe gerekli tedbirler alınarak öğretime ara verilir. Öğretimine ara verilen kurumun, bir yıl içinde yeni kurucu teklifinin yapılmaması durumunda kurum açma izni ile iş yeri açma ve çalışma ruhsatı iptal edilir.</p>\n\n<p>................</p>\n\n<p>&nbsp;</p>\n\n<p>Yabancı uyruklu eğitim personeline ön izin belgesi düzenlenmesi</p>\n\n<p>MADDE 29 &nbsp;(1) Yabancı uyruklu eğitim personeline ön izin belgesi düzenlenmesinde:</p>\n\n<p>a) Yabancı okullar ve milletlerarası kurumlarda yönetici olarak görevlendirileceklerde;</p>\n\n<p>1) Alanında lisans mezunu olduğuna dair diploma veya diploma yerine geçen belgenin ve diplomasında alanı belirtilmemiş ise ayrıca alanını gösterir belgenin Türkçe tercümesiyle aslının noter onaylı örnekleri,</p>\n\n<p>2) Ülkelerinde alanında öğretmenlik yapma hakkını kazandığını gösterir &quot;Öğretmenlik Formasyon&quot; belgesinin Türkçe tercümesiyle aslının noter onaylı örneği,</p>\n\n<p>3) En az iki yıl alanında öğretmenlik yaptığını gösterir Resmi makamlarca düzenlenen belgenin Türkçe tercümesiyle aslının noter onaylı örneği,</p>\n\n<p>4) Pasaport fotokopisi,</p>\n\n<p>b) Öğretmen olarak görevlendirileceklerde;</p>\n\n<p>1) Alanında lisans mezunu olduğuna dair diploma veya diploma yerine geçen belgenin ve diplomasında alanı belirtilmemiş ise ayrıca alanını gösterir belgenin Türkçe tercümesiyle aslının noter onaylı örnekleri,</p>\n\n<p>2) Ülkelerinde alanında öğretmenlik yapma hakkını kazandığını gösterir &quot;Öğretmenlik Formasyon&quot; belgesinin Türkçe tercümesiyle aslının noter onaylı örneği veya en az iki yıl alanında öğretmenlik yaptığını gösterir Resmi makamlarca düzenlenen belgenin Türkçe tercümesiyle aslının noter onaylı örneği,</p>\n\n<p>3) Pasaport fotokopisi,</p>\n\n<p>c) Uzman öğretici olarak görevlendirileceklerde;</p>\n\n<p>1) Alanında lisans mezunu olduğuna ilişkin belgenin Türkçe tercümesiyle aslının noter onaylı örneği,</p>\n\n<p>2) Pasaport fotokopisi,</p>\n\n<p>ç) Usta öğretici olarak görevlendirileceklerde;</p>\n\n<p>1) Alanında lisans mezunu olduğuna ilişkin belge ile Bakanlıkça kabul edilen sertifikasının Türkçe tercümesiyle aslının noter onaylı örnekleri,</p>\n\n<p>2) Spor ve sanat alanlarında ise, alanında en az orta dereceli okul mezunu olduğuna ilişkin belge ve alanında geçerli sertifikanın Türkçe tercümesiyle aslının noter onaylı örnekleri,</p>\n\n<p>3) Pasaport fotokopisi istenir.</p>\n\n<p>............</p>\n\n<p>&nbsp;</p>\n\n<p>Yürürlükten kaldırılan mevzuat</p>\n\n<p>MADDE 70 &nbsp;(1) Aşağıdaki yönetmelikler yürürlükten kaldırılmıştır.</p>\n\n<p>a) 17/11/2003 tarihli ve 25292 sayılı Resmi Gazete'de yayımlanan Milli Eğitim Bakanlığı Özel Akşam Liseleri Yönetmeliği.</p>\n\n<p>b) 8/3/2008 tarihli ve 26810 sayılı Resmi Gazete'de yayımlanan Milli Eğitim Bakanlığı Özel Öğretim Kurumları Yönetmeliği.</p>\n\n<p>c) 11/2/2009 tarihli ve 27138 sayılı Resmi Gazete'de yayımlanan Özel Öğretim Kurumları Öğrenci ve Kursiyer Ücretleri Tespit ve Tahsil Yönetmeliği.</p>\n\n<p>ç) 11/2/2009 tarihli ve 27138 sayılı Resmi Gazete'de yayımlanan Özel Öğretim Kurumlarında Ücretsiz veya Burslu Okutulacak Öğrenci ve Kursiyerler Hakkında Yönetmelik.</p>\n\n<p>d) 21/10/2009 tarihli ve 27383 sayılı Resmi Gazete'de yayımlanan Milli Eğitim Bakanlığı Özel Dershaneler Yönetmeliği.</p>\n\n<p>e) 23/10/2009 tarihli ve 27385 sayılı Resmi Gazete'de yayımlanan Milli Eğitim Bakanlığı Özel Hizmet İçi Eğitim Merkezleri Yönetmeliği.</p>\n\n<p>f) 6/2/2010 tarihli ve 27485 sayılı Resmi Gazete'de yayımlanan Milli Eğitim Bakanlığı Özel Kurslar Yönetmeliği.</p>\n\n<p>g) 26/2/2011 tarihli ve 27858 sayılı Resmi Gazete'de yayımlanan Milli Eğitim Bakanlığı Özel Okullar Çerçeve Yönetmeliği.</p>\n\n<p>ğ) 24/6/2011 tarihli ve 27974 sayılı Resmi Gazete'de yayımlanan Milli Eğitim Bakanlığı Özel Öğrenci Etüt Eğitim Merkezleri Yönetmeliği.</p>\n\n<p>&nbsp;</p>\n\n<p>Yürürlük</p>\n\n<p>MADDE 71 &nbsp;(1) Bu Yönetmelik yayımı tarihinde yürürlüğe girer.</p>\n\n<p>&nbsp;</p>\n\n<p>Yürütme</p>\n\n<p>MADDE 72 &nbsp;(1) Bu Yönetmelik hükümlerini Milli Eğitim Bakanı yürütür.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2012-49-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:55.386277"
}