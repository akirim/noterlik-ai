{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2013-61-sayili-genel-yazi.html",
    "title": "2013-61 sayılı genel yazı",
    "description": "Hukuk  11091  13/06/2013  Özü: Ulusal Kırmızı Et Konseyi ile Ulusal Süt Konseyi Kuruluş, Çalışma Usul ve Esasları Hakkında Yönetmelikler ve Bazı Kanunlarda yapılan değişiklikler",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2013-61 sayılı genel yazı Email Gönder 2013-61 sayılı genel yazı << Fihrist-Ana sayfa >> 2013-61 sayılı genel yazı DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR Hukuk  11091 13/06/2013 Özü: Ulusal Kırmızı Et Konseyi ile Ulusal Süt Konseyi Kuruluş, Çalışma Usul ve Esasları Hakkında Yönetmelikler ve Bazı Kanunlarda yapılan değişiklikler hakkında. ........................ NOTER ODASI BAŞKANLIĞINA ........................ NOTERLİĞİNE 8 Haziran 2013 tarihli ve 28671 sayılı Resmi Gazete'de yayımlanan Ulusal Kırmızı Et Konseyi Kuruluş, Çalışma Usul ve Esasları Hakkında Yönetmelik ve Ulusal Süt Konseyi Kuruluş, Çalışma Usul ve Esasları Hakkında Yönetmelik ile 11 Haziran 2013 tarihli ve 28674 sayılı Resmi Gazete'de yayımlanan 6487 sayılı Bazı Kanunlar ile 375 Sayılı Kanun Hükmünde Kararnamede Değişiklik Yapılması Hakkında Kanunun noterlik çalışmalarını ilgilendiren kısımları ilişiktedir. Bilgi edinilmesini rica ederim. Saygılarımla, Yunus TUTAR Başkan (GENEL YAZI: 61) RESMİ GAZETE TARİH: 8 Haziran 2013 SAYI: 28671 Gıda, Tarım ve Hayvancılık Bakanlığından: ULUSAL KIRMIZI ET KONSEYİ KURULUŞ, ÇALIŞMA USUL VEESASLARI HAKKINDA YÖNETMELİK BİRİNCİ BÖLÜM Amaç, Kapsam, Dayanak ve Tanımlar Amaç ve kapsam MADDE 1  (1) Bu Yönetmeliğin amacı; 18/4/2006 tarihli ve 5488 sayılı Tarım Kanununda belirtilen ulusal tarım politikaları çerçevesinde çalışmalar yapmak üzere kırmızı et ve ürünlerini üreten yetiştirici ve sanayicilerin oluşturdukları birlik, dernek, vakıf ve kooperatif temsilcileri ile bunlara üye olan gerçek ve tüzel kişiler, ilgili araştırma kurumları, meslek odaları, sivil toplum kuruluşları ile kamu kurum ve kuruluşlarının bir araya gelerek tüzel kişiliği haiz bir Ulusal Kırmızı Et Konseyi kurmalarını sağlamak ve çalışma usul ve esaslarını belirlemektir. (2) Bu Yönetmelik Ulusal Kırmızı Et Konseyinin kuruluş, işleyiş, yönetim ile görev, yetki, denetim ve gelirleri ile ilgili usul ve esasları kapsar. Dayanak MADDE 2  (1) Bu Yönetmelik, 18/4/2006 tarihli ve 5488 sayılı Tarım Kanununun 11 inci maddesine dayanılarak hazırlanmıştır. Konseyin organları MADDE 10  (1) Konsey aşağıda belirtilen organlardan oluşur: a) Genel Kurul, b) Yönetim Kurulu, c) Denetleme Kurulu, ç) Araştırma ve Danışma Kurulu. Yönetim Kurulunun oluşumu ve görev süresi MADDE 14  (1) Yönetim Kurulu; her bir alt grubun kendi üyeleri arasından seçimle belirleyeceği üç asıl, üç yedek üye olmak üzere toplam 12 asıl üye ve 12 yedek üyeden oluşur ve Genel Kurulun onayı ile göreve başlar. (2) Yönetim Kurulu üyelerinin görev süresi iki yıldır. (3) Yönetim Kurulu üyeliğinin 23 üncü maddede belirtilen hallerden biri nedeniyle boşalması durumunda kendi alt grubundan seçilen yedek üyeler sırasıyla, boşalan üyeliğin kalan süresini tamamlamak üzere Yönetim Kurulu üyeliğine getirilir. Üyelikleri düşenler izleyen dönemde görev alamaz. (4) Yönetim Kurulu ilk toplantısını Genel Kuruldan sonraki yedi iş günü içinde yaparak bir Başkan, Başkanın temsil ettiği alt grubun dışından bir Başkan vekili ve muhasip üye seçer. Yönetim Kurulunun görevleri MADDE 16  (1) Yönetim Kurulunun görevleri şunlardır: a) Kırmızı et ve ürünleriyle ilgili sektörde ortaya çıkan sorunları ve gelişmeleri değerlendirmek, uygulanacak stratejiler konusunda kararlar almak, uygulamak, sonuçları izlemek, gerekli durumlarda alınan kararları revize etmek. b) Konseyin faaliyetlerini yürütmek ve Konseyi temsil etmek. ............. Konseyin tutmak zorunda olduğu defterler MADDE 26  (1) Konsey tarafından aşağıdaki defterler tutulur: a) Gelirgider defteri. b) Demirbaş kayıt defteri. c) Üye kayıt defteri. ç) Denetim defteri. d) Karar defteri. e) Gelengiden evrak kayıt defteri. f) Alındı belgesi kayıt defteri. (2) Bilanço esasına göre defter tutulması halinde ise yukarıda belirtilen defterlere ek olarak yevmiye defteri, büyük defter ve envanter defteri de tutulur. Bu defterlerin tutulma usulü ile kayıt şekli ilgili mevzuat hükümleri çerçevesinde yapılır. (3) Defterler, kuruluşu takip eden yedi gün içinde noter tarafından tasdik edilir ve bu tasdik işlemi her mali yılın ilk haftasında yenilenir. Yürürlük MADDE 29  (1) Bu Yönetmelik yayımı tarihinde yürürlüğe girer. Yürütme MADDE 30  (1) Bu Yönetmelik hükümlerini Gıda, Tarım ve Hayvancılık Bakanı yürütür. RESMİ GAZETE TARİH: 8 Haziran 2013 SAYI: 28671 Gıda, Tarım ve Hayvancılık Bakanlığından: ULUSAL SÜT KONSEYİ KURULUŞ, ÇALIŞMA USUL VEESASLARI HAKKINDA YÖNETMELİK BİRİNCİ BÖLÜM Amaç, Kapsam, Dayanak ve Tanımlar Amaç ve kapsam MADDE 1  (1) Bu Yönetmeliğin amacı; 18/4/2006 tarihli ve 5488 sayılı Tarım Kanununda belirtilen ulusal tarım politikaları çerçevesinde çalışmalar yapmak üzere; süt üreticilerinin oluşturdukları birlikler, dernekler, kooperatifler ve sanayicilerin oluşturdukları birlik, dernek, kooperatif temsilcileri ile bunlara üye olan gerçek ve tüzel kişiler, ilgili araştırma ve eğitim kurumları, meslek odaları, tüketici örgütleri ile kamu kurum ve kuruluşlarının bir araya gelerek tüzel kişiliği haiz Ulusal Süt Konseyinin kurmalarını sağlamak ve çalışma usul ve esaslarını belirlemektir. (2) Bu Yönetmelik Ulusal Süt Konseyinin kuruluş, işleyiş, yönetim ile görev, yetki, denetim ve gelirleri ile ilgili usul ve esasları kapsar. Dayanak MADDE 2  (1) Bu Yönetmelik, 18/4/2006 tarihli ve 5488 sayılı Tarım Kanununun 11 inci maddesine dayanılarak hazırlanmıştır. Konseyin organları MADDE 10  (1) Konsey aşağıda belirtilen organlardan oluşur: a) Genel Kurul, b) Yönetim Kurulu, c) Denetleme Kurulu, ç) Araştırma ve Danışma Kurulu. Yönetim Kurulunun oluşumu ve görev süresi MADDE 14  (1) Yönetim Kurulu; her bir alt grubun kendi üyeleri arasından seçimle belirleyeceği üç asıl ve üç yedek üye olmak üzere toplam on iki asıl, on iki yedek üyeden oluşur ve Genel Kurulun onayı ile göreve başlar. (2) Yönetim Kurulu üyelerinin görev süresi iki yıldır. (3) Yönetim Kurulu üyeliğinin 23 üncü maddede belirtilen hallerden biri nedeniyle boşalması durumunda kendi alt grubundan seçilen yedek üyeler sırasıyla, boşalan üyeliğin kalan süresini tamamlamak üzere Yönetim Kurulu üyeliğine getirilir. Üyelikleri düşenler izleyen dönemde görev alamaz. (4) Yönetim Kurulu, ilk toplantısını Genel Kuruldan sonraki yedi iş günü içinde yaparak bir başkan, başkanın temsil ettiği alt grubun dışından bir başkan vekili ve bir muhasip üye seçer. (5) Üst üste iki dönem Yönetim Kurulu başkanlığı görevinde bulunanlar, aradan bir seçim dönemi geçmedikçe aynı göreve seçilemezler. Yönetim Kurulunun görevleri MADDE 16  (1) Yönetim Kurulunun görevleri şunlardır: a) Süt ve süt ürünleriyle ilgili sektörde ortaya çıkan sorunları ve gelişmeleri değerlendirmek, uygulanacak stratejiler konusunda kararlar almak, uygulamak, sonuçları izlemek, gerekli durumlarda alınan kararları revize etmek. b) Konseyin faaliyetlerini yürütmek ve Konseyi temsil etmek. ............. Konseyin tutmak zorunda olduğu defterler MADDE 26  (1) Konsey tarafından aşağıdaki defterler tutulur: a) Gelirgider defteri. b) Demirbaş kayıt defteri. c) Üye kayıt defteri. ç) Denetim defteri. d) Karar defteri. e) Gelengiden evrak kayıt defteri. f) Alındı belgesi kayıt defteri. (2) Bilanço esasına göre defter tutulması halinde ise yukarıda belirtilen defterlere ek olarak yevmiye defteri, büyük defter ve envanter defteri de tutulur. Bu defterlerin tutulma usulü ile kayıt şekli ilgili mevzuat hükümleri çerçevesinde yapılır. (3) Defterler, kuruluşu takip eden yedi gün içinde noter tarafından tasdik edilir ve bu tasdik işlemi her mali yılın ilk haftasında yenilenir. Yürürlük MADDE 29  (1) Bu Yönetmelik yayımı tarihinde yürürlüğe girer. Yürütme MADDE 30 (1) Bu Yönetmelik hükümlerini Gıda, Tarım ve Hayvancılık Bakanı yürütür. RESMİ GAZETE TARİH: 11 Haziran 2013 SAYI: 28674 BAZI KANUNLAR İLE 375 SAYILI KANUN HÜKMÜNDE KARARNAMEDE DEĞİŞİKLİK YAPILMASI HAKKINDA KANUN Kanun No. 6487 Kabul Tarihi: 24/5/2013 MADDE 5  4250 sayılı Kanuna aşağıdaki geçici madde eklenmiştir. GEÇİCİ MADDE 1  Perakende ya da açık alkollü içki satışı yapılan iş yerlerinin tabelaları bu maddenin yürürlüğe girdiği tarihten itibaren bir yıl içinde 6 ncı maddenin birinci fıkrasına uygun hale getirilir. 6 ncı maddenin sekiz, dokuz ve onuncu fıkraları ile ilgili ikincil düzenlemeler bu maddenin yürürlüğe girdiği tarihten itibaren iki ay içinde Sağlık Bakanlığının uygun görüşü alınarak Tütün ve Alkol Piyasası Düzenleme Kurumu tarafından yapılır. 6 ncı maddenin sekiz, dokuz ve onuncu fıkraları kapsamına giren ürünler, Tütün ve Alkol Piyasası Düzenleme Kurumu tarafından çıkarılacak ikincil düzenlemelerin Resmi Gazete'de yayımından itibaren on ay içinde anılan fıkralardaki hükümlere uygun hale getirilir. Uygun olmayan ürünler, bu tarihten itibaren piyasaya arz edilemez. 9 uncu maddenin ikinci fıkrası, bu maddenin yayımı tarihinden önce iş yeri açma ruhsatı ve satış belgesi almış işletmeler için uygulanmaz. Bu işletme sahipleri işletmelerini birinci ve ikinci derece kan hısımlarına devredebilir. Bu maddenin yayımı tarihinde alkollü içkilerin üretiminde, pazarlanmasında, satışında ve açık sunumunda on sekiz yaşını doldurmamış kişileri çalıştırmakta olanlar, bu maddenin yayımı tarihinden itibaren bir yıl süreyle bu kişileri çalıştırmaya devam edebilirler. Perakende alkollü içki satışı yapılan iş yerlerindeki alkollü içkilerin konulduğu ve üzerlerinde alkollü içkilerin marka, amblem ve logosu bulunan mevcut soğutucular, iş yerlerinin kapalı bölümlerinde bulunması kaydıyla, bu maddenin yayımı tarihinden itibaren üç yıl süreyle kullanılabilir. MADDE 33  (1) Türkiye Yeşilay Cemiyeti tarafından bu maddenin yürürlüğe girdiği tarihten itibaren üç ay içinde Türkiye Yeşilay Cemiyeti ile aynı amaçları gerçekleştirmek üzere merkezi İstanbul'da olan  Türkiye Yeşilay Vakfı  adında Vakıf kurulur. (2) Vakıf; a) Kurumlar vergisinden (iktisadi işletmeleri hariç), b) Yapılacak bağış ve yardımlar sebebiyle veraset ve intikal vergisinden, c) Her türlü muameleler dolayısıyla düzenlenen kağıtlar damga vergisinden, yapılan işlemler harçtan, müstesnadır. (3) Vakfa yapılacak nakdi bağış ve yardımların tamamı gelir ve kurumlar vergisi mükellefleri tarafından beyannameleri üzerinde bildirilen gelir veya kazançtan indirilebilir. Vakıf, Bakanlar Kurulunca vergi muafiyeti tanınan vakıflara diğer kanunlarla tanınan vergi, harç ve diğer istisna ve imkanlardan aynen yararlanır. (4) Vakfa, amaçlarını gerçekleştirmek üzere, 10/12/2003 tarihli ve 5018 sayılı Kamu Mali Yönetimi ve Kontrol Kanununun 29 uncu maddesi hükmüne tabi olmaksızın yardım yapılmak üzere, Sağlık Bakanlığı bütçesinde gerekli ödenek öngörülür. Yürürlük MADDE 34  Bu Kanunun; a) 2 nci maddesiyle düzenlenen 4250 sayılı Kanunun 6 ncı maddesinin beşinci ve yedinci fıkrası, bu maddenin yayımlandığı tarihten itibaren doksan gün sonra, b) 14, 15 ve 16 ncı maddeleri, 19/5/2013 tarihinden itibaren geçerli olmak üzere yayımı tarihinde, c) 32 nci maddesi, bu Kanunun yayımı tarihinden itibaren kaynak kuruluşlarca devredilen taşınmazlara uygulanmak üzere yayımı tarihinde, ç) Diğer hükümleri yayımı tarihinde, yürürlüğe girer. MADDE 35  Bu Kanun hükümlerini Bakanlar Kurulu yürütür. Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2013-61 sayılı genel yazı",
        "id": "",
        "class": [
          "p_Heading1"
        ]
      },
      {
        "level": 1,
        "text": "Hukuk  11091",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2013-61-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2013-61 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2013-61-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Ulusal Kırmızı Et Konseyi Kuruluş, Çalışma Usul ve Esasları Hakkında Yönetmelik",
        "href": "http://www.mevzuat.gov.tr/Metin.Aspx?MevzuatKod=7.5.18460&MevzuatIliski=0&sourceXmlSearch=ULUSAL%20KIRMIZI%20ET%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K",
        "title": "",
        "target": "_blank",
        "type": "external"
      },
      {
        "text": "Ulusal Süt Konseyi Kuruluş, Çalışma Usul ve Esasları Hakkında Yönetmelik",
        "href": "http://www.mevzuat.gov.tr/Metin.Aspx?MevzuatKod=7.5.18461&MevzuatIliski=0&sourceXmlSearch=ULUSAL%20S%C3%9CT%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K",
        "title": "",
        "target": "_blank",
        "type": "external"
      },
      {
        "text": "ULUSAL KIRMIZI ET KONSEYİ KURULUŞ, ÇALIŞMA USUL VEESASLARI HAKKINDA YÖNETMELİK",
        "href": "http://www.mevzuat.gov.tr/Metin.Aspx?MevzuatKod=7.5.18460&MevzuatIliski=0&sourceXmlSearch=ULUSAL%20KIRMIZI%20ET%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K",
        "title": "",
        "target": "_blank",
        "type": "external"
      },
      {
        "text": "ULUSAL SÜT KONSEYİ KURULUŞ, ÇALIŞMA USUL VEESASLARI HAKKINDA YÖNETMELİK",
        "href": "http://www.mevzuat.gov.tr/Metin.Aspx?MevzuatKod=7.5.18461&MevzuatIliski=0&sourceXmlSearch=ULUSAL%20S%C3%9CT%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K",
        "title": "",
        "target": "_blank",
        "type": "external"
      },
      {
        "text": "BAZI KANUNLAR İLE 375 SAYILI KANUN HÜKMÜNDE KARARNAMEDE DEĞİŞİKLİK YAPILMASI HAKKINDA KANUN",
        "href": "http://www.mevzuat.gov.tr/MevzuatMetin/1.5.6487.pdf",
        "title": "",
        "target": "_blank",
        "type": "external"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2013-61 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2013-61 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Hukuk &nbsp;11091 &nbsp;13/06/2013 &nbsp;Özü: Ulusal Kırmızı Et Konseyi ile Ulusal Süt Konseyi Kuruluş, Çalışma Usul ve Esasları Hakkında Yönetmelikler ve Bazı Kanunlarda yapılan değişiklikler\" />\n\n   <link rel=\"canonical\" content=\"noterlikrehberi.net/rehber/index.html?2013-61-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2013-61-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2013-61 sayılı genel yazı\",\n\n   mailsubject: \"Tavsiye: Noterlik Rehberi - 2013-61 sayılı genel yazı &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 2013-61 sayılı genel yazı &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2013-61-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2013-61-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2013-61-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2013-61-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2013-61-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2013-61-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2013-61-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2013-61 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2013-61-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2013-61 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\" style=\"text-align: justify;\">Hukuk &nbsp;11091 </h1>\n\n<p>13/06/2013 </p>\n\n<p>Özü: Ulusal Kırmızı Et Konseyi ile Ulusal Süt Konseyi Kuruluş, Çalışma Usul ve Esasları Hakkında Yönetmelikler ve Bazı Kanunlarda yapılan değişiklikler hakkında.</p>\n\n<p>&nbsp;</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>&nbsp;</p>\n\n<p>8 Haziran 2013 tarihli ve 28671 sayılı Resmi Gazete'de yayımlanan <a href=\"http://www.mevzuat.gov.tr/Metin.Aspx?MevzuatKod=7.5.18460&amp;MevzuatIliski=0&amp;sourceXmlSearch=ULUSAL%20KIRMIZI%20ET%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K\" target=\"_blank\" onclick=\"return HMTrackTopiclink(this);\" class=\"weblink\">Ulusal Kırmızı Et Konseyi Kuruluş, Çalışma Usul ve Esasları Hakkında Yönetmelik</a> ve <a href=\"http://www.mevzuat.gov.tr/Metin.Aspx?MevzuatKod=7.5.18461&amp;MevzuatIliski=0&amp;sourceXmlSearch=ULUSAL%20S%C3%9CT%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K\" target=\"_blank\" onclick=\"return HMTrackTopiclink(this);\" class=\"weblink\">Ulusal Süt Konseyi Kuruluş, Çalışma Usul ve Esasları Hakkında Yönetmelik</a> ile 11 Haziran 2013 tarihli ve 28674 sayılı Resmi Gazete'de yayımlanan 6487 sayılı Bazı Kanunlar ile 375 Sayılı Kanun Hükmünde Kararnamede Değişiklik Yapılması Hakkında Kanunun noterlik çalışmalarını ilgilendiren kısımları ilişiktedir.</p>\n\n<p>&nbsp;</p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p>&nbsp;</p>\n\n<p>&nbsp;</p>\n\n<p>Yunus TUTAR</p>\n\n<p>Başkan</p>\n\n<p>&nbsp;</p>\n\n<p>&nbsp;</p>\n\n<p>(GENEL YAZI: 61)</p>\n\n<p>&nbsp;</p>\n\n<hr style=\"height:1px; color:#000000; border-width:0; background-color:#000000;\" /><p>RESMİ GAZETE</p>\n\n<p>TARİH: 8 Haziran 2013</p>\n\n<p>SAYI: 28671</p>\n\n<p>&nbsp;</p>\n\n<p>&nbsp;</p>\n\n<p>Gıda, Tarım ve Hayvancılık Bakanlığından:</p>\n\n<p>&nbsp;</p>\n\n<p><a href=\"http://www.mevzuat.gov.tr/Metin.Aspx?MevzuatKod=7.5.18460&amp;MevzuatIliski=0&amp;sourceXmlSearch=ULUSAL%20KIRMIZI%20ET%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K\" target=\"_blank\" onclick=\"return HMTrackTopiclink(this);\" class=\"weblink\">ULUSAL KIRMIZI ET KONSEYİ KURULUŞ, ÇALIŞMA USUL VEESASLARI HAKKINDA YÖNETMELİK</a></p>\n\n<p>&nbsp;</p>\n\n<p>BİRİNCİ BÖLÜM</p>\n\n<p>Amaç, Kapsam, Dayanak ve Tanımlar</p>\n\n<p>&nbsp;</p>\n\n<p>Amaç ve kapsam</p>\n\n<p>MADDE 1 &nbsp;(1) Bu Yönetmeliğin amacı; 18/4/2006 tarihli ve 5488 sayılı Tarım Kanununda belirtilen ulusal tarım politikaları çerçevesinde çalışmalar yapmak üzere kırmızı et ve ürünlerini üreten yetiştirici ve sanayicilerin oluşturdukları birlik, dernek, vakıf ve kooperatif temsilcileri ile bunlara üye olan gerçek ve tüzel kişiler, ilgili araştırma kurumları, meslek odaları, sivil toplum kuruluşları ile kamu kurum ve kuruluşlarının bir araya gelerek tüzel kişiliği haiz bir Ulusal Kırmızı Et Konseyi kurmalarını sağlamak ve çalışma usul ve esaslarını belirlemektir.</p>\n\n<p>(2) Bu Yönetmelik Ulusal Kırmızı Et Konseyinin kuruluş, işleyiş, yönetim ile görev, yetki, denetim ve gelirleri ile ilgili usul ve esasları kapsar.</p>\n\n<p>&nbsp;</p>\n\n<p>Dayanak</p>\n\n<p>MADDE 2 &nbsp;(1) Bu Yönetmelik, 18/4/2006 tarihli ve 5488 sayılı Tarım Kanununun 11 inci maddesine dayanılarak hazırlanmıştır.</p>\n\n<p>&nbsp;</p>\n\n<p>Konseyin organları</p>\n\n<p>MADDE 10 &nbsp;(1) Konsey aşağıda belirtilen organlardan oluşur:</p>\n\n<p>a) Genel Kurul,</p>\n\n<p>b) Yönetim Kurulu,</p>\n\n<p>c) Denetleme Kurulu,</p>\n\n<p>ç) Araştırma ve Danışma Kurulu.</p>\n\n<p>&nbsp;</p>\n\n<p>Yönetim Kurulunun oluşumu ve görev süresi</p>\n\n<p>MADDE 14 &nbsp;(1) Yönetim Kurulu; her bir alt grubun kendi üyeleri arasından seçimle belirleyeceği üç asıl, üç yedek üye olmak üzere toplam 12 asıl üye ve 12 yedek üyeden oluşur ve Genel Kurulun onayı ile göreve başlar.</p>\n\n<p>(2) Yönetim Kurulu üyelerinin görev süresi iki yıldır.</p>\n\n<p>(3) Yönetim Kurulu üyeliğinin 23 üncü maddede belirtilen hallerden biri nedeniyle boşalması durumunda kendi alt grubundan seçilen yedek üyeler sırasıyla, boşalan üyeliğin kalan süresini tamamlamak üzere Yönetim Kurulu üyeliğine getirilir. Üyelikleri düşenler izleyen dönemde görev alamaz.</p>\n\n<p>(4) Yönetim Kurulu ilk toplantısını Genel Kuruldan sonraki yedi iş günü içinde yaparak bir Başkan, Başkanın temsil ettiği alt grubun dışından bir Başkan vekili ve muhasip üye seçer.</p>\n\n<p>&nbsp;</p>\n\n<p>Yönetim Kurulunun görevleri</p>\n\n<p>MADDE 16 &nbsp;(1) Yönetim Kurulunun görevleri şunlardır:</p>\n\n<p>a) Kırmızı et ve ürünleriyle ilgili sektörde ortaya çıkan sorunları ve gelişmeleri değerlendirmek, uygulanacak stratejiler konusunda kararlar almak, uygulamak, sonuçları izlemek, gerekli durumlarda alınan kararları revize etmek.</p>\n\n<p>b) Konseyin faaliyetlerini yürütmek ve Konseyi temsil etmek.</p>\n\n<p>.............</p>\n\n<p>&nbsp;</p>\n\n<p>Konseyin tutmak zorunda olduğu defterler</p>\n\n<p>MADDE 26 &nbsp;(1) Konsey tarafından aşağıdaki defterler tutulur:</p>\n\n<p>a) Gelirgider defteri.</p>\n\n<p>b) Demirbaş kayıt defteri.</p>\n\n<p>c) Üye kayıt defteri.</p>\n\n<p>ç) Denetim defteri.</p>\n\n<p>d) Karar defteri.</p>\n\n<p>e) Gelengiden evrak kayıt defteri.</p>\n\n<p>f) Alındı belgesi kayıt defteri.</p>\n\n<p>(2) Bilanço esasına göre defter tutulması halinde ise yukarıda belirtilen defterlere ek olarak yevmiye defteri, büyük defter ve envanter defteri de tutulur. Bu defterlerin tutulma usulü ile kayıt şekli ilgili mevzuat hükümleri çerçevesinde yapılır.</p>\n\n<p>(3) Defterler, kuruluşu takip eden yedi gün içinde noter tarafından tasdik edilir ve bu tasdik işlemi her mali yılın ilk haftasında yenilenir.</p>\n\n<p>&nbsp;</p>\n\n<p>Yürürlük</p>\n\n<p>MADDE 29 &nbsp;(1) Bu Yönetmelik yayımı tarihinde yürürlüğe girer.</p>\n\n<p>&nbsp;</p>\n\n<p>Yürütme</p>\n\n<p>MADDE 30 &nbsp;(1) Bu Yönetmelik hükümlerini Gıda, Tarım ve Hayvancılık Bakanı yürütür.</p>\n\n<p>&nbsp;</p>\n\n<hr style=\"height:1px; color:#000000; border-width:0; background-color:#000000;\" /><p>RESMİ GAZETE</p>\n\n<p>TARİH: 8 Haziran 2013</p>\n\n<p>SAYI: 28671</p>\n\n<p>&nbsp;</p>\n\n<p>&nbsp;</p>\n\n<p>Gıda, Tarım ve Hayvancılık Bakanlığından:</p>\n\n<p>&nbsp;</p>\n\n<p><a href=\"http://www.mevzuat.gov.tr/Metin.Aspx?MevzuatKod=7.5.18461&amp;MevzuatIliski=0&amp;sourceXmlSearch=ULUSAL%20S%C3%9CT%20KONSEY%C4%B0%20KURULU%C5%9E,%20%C3%87ALI%C5%9EMA%20USUL%20VE%20ESASLARI%20HAKKINDA%20Y%C3%96NETMEL%C4%B0K\" target=\"_blank\" onclick=\"return HMTrackTopiclink(this);\" class=\"weblink\">ULUSAL SÜT KONSEYİ KURULUŞ, ÇALIŞMA USUL VEESASLARI HAKKINDA YÖNETMELİK</a></p>\n\n<p>&nbsp;</p>\n\n<p>BİRİNCİ BÖLÜM</p>\n\n<p>Amaç, Kapsam, Dayanak ve Tanımlar</p>\n\n<p>&nbsp;</p>\n\n<p>Amaç ve kapsam</p>\n\n<p>MADDE 1 &nbsp;(1) Bu Yönetmeliğin amacı; 18/4/2006 tarihli ve 5488 sayılı Tarım Kanununda belirtilen ulusal tarım politikaları çerçevesinde çalışmalar yapmak üzere; süt üreticilerinin oluşturdukları birlikler, dernekler, kooperatifler ve sanayicilerin oluşturdukları birlik, dernek, kooperatif temsilcileri ile bunlara üye olan gerçek ve tüzel kişiler, ilgili araştırma ve eğitim kurumları, meslek odaları, tüketici örgütleri ile kamu kurum ve kuruluşlarının bir araya gelerek tüzel kişiliği haiz Ulusal Süt Konseyinin kurmalarını sağlamak ve çalışma usul ve esaslarını belirlemektir.</p>\n\n<p>(2) Bu Yönetmelik Ulusal Süt Konseyinin kuruluş, işleyiş, yönetim ile görev, yetki, denetim ve gelirleri ile ilgili usul ve esasları kapsar.</p>\n\n<p>&nbsp;</p>\n\n<p>Dayanak</p>\n\n<p>MADDE 2 &nbsp;(1) Bu Yönetmelik, 18/4/2006 tarihli ve 5488 sayılı Tarım Kanununun 11 inci maddesine dayanılarak hazırlanmıştır.</p>\n\n<p>&nbsp;</p>\n\n<p>Konseyin organları</p>\n\n<p>MADDE 10 &nbsp;(1) Konsey aşağıda belirtilen organlardan oluşur:</p>\n\n<p>a) Genel Kurul,</p>\n\n<p>b) Yönetim Kurulu,</p>\n\n<p>c) Denetleme Kurulu,</p>\n\n<p>ç) Araştırma ve Danışma Kurulu.</p>\n\n<p>&nbsp;</p>\n\n<p>Yönetim Kurulunun oluşumu ve görev süresi</p>\n\n<p>MADDE 14 &nbsp;(1) Yönetim Kurulu; her bir alt grubun kendi üyeleri arasından seçimle belirleyeceği üç asıl ve üç yedek üye olmak üzere toplam on iki asıl, on iki yedek üyeden oluşur ve Genel Kurulun onayı ile göreve başlar.</p>\n\n<p>(2) Yönetim Kurulu üyelerinin görev süresi iki yıldır.</p>\n\n<p>(3) Yönetim Kurulu üyeliğinin 23 üncü maddede belirtilen hallerden biri nedeniyle boşalması durumunda kendi alt grubundan seçilen yedek üyeler sırasıyla, boşalan üyeliğin kalan süresini tamamlamak üzere Yönetim Kurulu üyeliğine getirilir. Üyelikleri düşenler izleyen dönemde görev alamaz.</p>\n\n<p>(4) Yönetim Kurulu, ilk toplantısını Genel Kuruldan sonraki yedi iş günü içinde yaparak bir başkan, başkanın temsil ettiği alt grubun dışından bir başkan vekili ve bir muhasip üye seçer.</p>\n\n<p>(5) Üst üste iki dönem Yönetim Kurulu başkanlığı görevinde bulunanlar, aradan bir seçim dönemi geçmedikçe aynı göreve seçilemezler.</p>\n\n<p>&nbsp;</p>\n\n<p>Yönetim Kurulunun görevleri</p>\n\n<p>MADDE 16 &nbsp;(1) Yönetim Kurulunun görevleri şunlardır:</p>\n\n<p>a) Süt ve süt ürünleriyle ilgili sektörde ortaya çıkan sorunları ve gelişmeleri değerlendirmek, uygulanacak stratejiler konusunda kararlar almak, uygulamak, sonuçları izlemek, gerekli durumlarda alınan kararları revize etmek.</p>\n\n<p>b) Konseyin faaliyetlerini yürütmek ve Konseyi temsil etmek.</p>\n\n<p>.............</p>\n\n<p>&nbsp;</p>\n\n<p>Konseyin tutmak zorunda olduğu defterler</p>\n\n<p>MADDE 26 &nbsp;(1) Konsey tarafından aşağıdaki defterler tutulur:</p>\n\n<p>a) Gelirgider defteri.</p>\n\n<p>b) Demirbaş kayıt defteri.</p>\n\n<p>c) Üye kayıt defteri.</p>\n\n<p>ç) Denetim defteri.</p>\n\n<p>d) Karar defteri.</p>\n\n<p>e) Gelengiden evrak kayıt defteri.</p>\n\n<p>f) Alındı belgesi kayıt defteri.</p>\n\n<p>(2) Bilanço esasına göre defter tutulması halinde ise yukarıda belirtilen defterlere ek olarak yevmiye defteri, büyük defter ve envanter defteri de tutulur. Bu defterlerin tutulma usulü ile kayıt şekli ilgili mevzuat hükümleri çerçevesinde yapılır.</p>\n\n<p>(3) Defterler, kuruluşu takip eden yedi gün içinde noter tarafından tasdik edilir ve bu tasdik işlemi her mali yılın ilk haftasında yenilenir.</p>\n\n<p>&nbsp;</p>\n\n<p>Yürürlük</p>\n\n<p>MADDE 29 &nbsp;(1) Bu Yönetmelik yayımı tarihinde yürürlüğe girer.</p>\n\n<p>&nbsp;</p>\n\n<p>Yürütme</p>\n\n<p>MADDE 30 (1) Bu Yönetmelik hükümlerini Gıda, Tarım ve Hayvancılık Bakanı yürütür.</p>\n\n<p>&nbsp;</p>\n\n<p>RESMİ GAZETE</p>\n\n<p>TARİH: 11 Haziran 2013 SAYI: 28674</p>\n\n<p>&nbsp;</p>\n\n<p><a href=\"http://www.mevzuat.gov.tr/MevzuatMetin/1.5.6487.pdf\" target=\"_blank\" onclick=\"return HMTrackTopiclink(this);\" class=\"weblink\">BAZI KANUNLAR İLE 375 SAYILI KANUN HÜKMÜNDE KARARNAMEDE DEĞİŞİKLİK YAPILMASI HAKKINDA KANUN</a></p>\n\n<p>Kanun No. 6487<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Kabul Tarihi: 24/5/2013</p>\n\n<p>MADDE 5 &nbsp;4250 sayılı Kanuna aşağıdaki geçici madde eklenmiştir.</p>\n\n<p> GEÇİCİ MADDE 1 &nbsp;Perakende ya da açık alkollü içki satışı yapılan iş yerlerinin tabelaları bu maddenin yürürlüğe girdiği tarihten itibaren bir yıl içinde 6 ncı maddenin birinci fıkrasına uygun hale getirilir.</p>\n\n<p>6 ncı maddenin sekiz, dokuz ve onuncu fıkraları ile ilgili ikincil düzenlemeler bu maddenin yürürlüğe girdiği tarihten itibaren iki ay içinde Sağlık Bakanlığının uygun görüşü alınarak Tütün ve Alkol Piyasası Düzenleme Kurumu tarafından yapılır.</p>\n\n<p>6 ncı maddenin sekiz, dokuz ve onuncu fıkraları kapsamına giren ürünler, Tütün ve Alkol Piyasası Düzenleme Kurumu tarafından çıkarılacak ikincil düzenlemelerin Resmi Gazete'de yayımından itibaren on ay içinde anılan fıkralardaki hükümlere uygun hale getirilir. Uygun olmayan ürünler, bu tarihten itibaren piyasaya arz edilemez.</p>\n\n<p>9 uncu maddenin ikinci fıkrası, bu maddenin yayımı tarihinden önce iş yeri açma ruhsatı ve satış belgesi almış işletmeler için uygulanmaz. Bu işletme sahipleri işletmelerini birinci ve ikinci derece kan hısımlarına devredebilir.</p>\n\n<p>Bu maddenin yayımı tarihinde alkollü içkilerin üretiminde, pazarlanmasında, satışında ve açık sunumunda on sekiz yaşını doldurmamış kişileri çalıştırmakta olanlar, bu maddenin yayımı tarihinden itibaren bir yıl süreyle bu kişileri çalıştırmaya devam edebilirler.</p>\n\n<p>Perakende alkollü içki satışı yapılan iş yerlerindeki alkollü içkilerin konulduğu ve üzerlerinde alkollü içkilerin marka, amblem ve logosu bulunan mevcut soğutucular, iş yerlerinin kapalı bölümlerinde bulunması kaydıyla, bu maddenin yayımı tarihinden itibaren üç yıl süreyle kullanılabilir.</p>\n\n<p>&nbsp;</p>\n\n<p>MADDE 33 &nbsp;(1) Türkiye Yeşilay Cemiyeti tarafından bu maddenin yürürlüğe girdiği tarihten itibaren üç ay içinde Türkiye Yeşilay Cemiyeti ile aynı amaçları gerçekleştirmek üzere merkezi İstanbul'da olan &nbsp;Türkiye Yeşilay Vakfı &nbsp;adında Vakıf kurulur.</p>\n\n<p>(2) Vakıf;</p>\n\n<p>a) Kurumlar vergisinden (iktisadi işletmeleri hariç),</p>\n\n<p>b) Yapılacak bağış ve yardımlar sebebiyle veraset ve intikal vergisinden,</p>\n\n<p>c) Her türlü muameleler dolayısıyla düzenlenen kağıtlar damga vergisinden, yapılan işlemler harçtan,</p>\n\n<p>müstesnadır.</p>\n\n<p>(3) Vakfa yapılacak nakdi bağış ve yardımların tamamı gelir ve kurumlar vergisi mükellefleri tarafından beyannameleri üzerinde bildirilen gelir veya kazançtan indirilebilir. Vakıf, Bakanlar Kurulunca vergi muafiyeti tanınan vakıflara diğer kanunlarla tanınan vergi, harç ve diğer istisna ve imkanlardan aynen yararlanır.</p>\n\n<p>(4) Vakfa, amaçlarını gerçekleştirmek üzere, 10/12/2003 tarihli ve 5018 sayılı Kamu Mali Yönetimi ve Kontrol Kanununun 29 uncu maddesi hükmüne tabi olmaksızın yardım yapılmak üzere, Sağlık Bakanlığı bütçesinde gerekli ödenek öngörülür.</p>\n\n<p>&nbsp;</p>\n\n<p>Yürürlük</p>\n\n<p>MADDE 34 &nbsp;Bu Kanunun;</p>\n\n<p>a) 2 nci maddesiyle düzenlenen 4250 sayılı Kanunun 6 ncı maddesinin beşinci ve yedinci fıkrası, bu maddenin yayımlandığı tarihten itibaren doksan gün sonra,</p>\n\n<p>b) 14, 15 ve 16 ncı maddeleri, 19/5/2013 tarihinden itibaren geçerli olmak üzere yayımı tarihinde,</p>\n\n<p>c) 32 nci maddesi, bu Kanunun yayımı tarihinden itibaren kaynak kuruluşlarca devredilen taşınmazlara uygulanmak üzere yayımı tarihinde,</p>\n\n<p>ç) Diğer hükümleri yayımı tarihinde,</p>\n\n<p>yürürlüğe girer.</p>\n\n<p>MADDE 35 &nbsp;Bu Kanun hükümlerini Bakanlar Kurulu yürütür.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2013-61-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:58.249357"
}