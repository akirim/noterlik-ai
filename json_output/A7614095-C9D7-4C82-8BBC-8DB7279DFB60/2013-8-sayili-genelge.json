{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2013-8-sayili-genelge.html",
    "title": "2013-8 sayılı genelge",
    "description": "Mali Danışmanlık -262-18768  25.10.2013 Ankara, Özü: Kredi karşılığı rehnedilen araçlarla ilgili bankalarca düzenlenen muvafakatnameler hak.   G E N E L G E ( 8 )   ........",
    "keywords": [
      "Kredi karşılığı rehnedilen araçlarla ilgili bankalarca düzenlenen muvafakatnameler hak."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2013-8 sayılı genelge Email Gönder 2013-8 sayılı genelge << Fihrist-Ana sayfa >> 2013-8 sayılı genelge MUVAFAKATNAME    İNŞAAT MUVAFAKATI    KÜÇÜKL. MUVAFAKATI    DİĞER MUVAFAKAT    MEVZUAT    39 SAYILI GENELGE    45 SAYILI GENELGE Mali Danışmanlık -262-18768 25.10.2013 Ankara, Özü: Kredi karşılığı rehnedilen araçlarla ilgili bankalarca düzenlenen muvafakatnameler hak. G E N E L G E ( 8 ) ........................ NOTER ODASI BAŞKANLIĞINA ........................ NOTERLİĞİNE Bilindiği üzere 488 ve 492 sayılı Kanunlarda 5035 sayılı Kanun ile yapılan değişiklikler sonucunda bankalar, yurtdışı kredi kuruluşları ve uluslararası kurumlar tarafından kullandırılan kredilerle ilgili kredi mukaveleleri ve teminata dair işlemler damga vergisi ve harçtan istisna tutulmuştur. Bu konudaki prensipler, 2004/5 ve 2004/14 ve 2004/30 ve 2004/49 ve 2004/55 ve 2006/2 ve 2007/39 ve 2007/43 ve 2007/50 ve 2007/52 ve 2007/57 ve 2008/6 ve 2008/7 ve 2010/14 sayılı genelgelerimizde açıklanmıştır. Diğer taraftan; 1- 2000/3 sayılı genelgemizde bir başka şirketle birleşen anonim şirketin borçlarına karşılık üzerine rehin konulan aracın, devir alınan şirket adına tesciline dair alacaklı banka tarafından düzenlenen muvafakatnamenin rehin değeri üzerinden nispi harcı tabi tutulacağı, 2- 2007/16 sayılı genelgemizde, kredi borcuna karşılık rehnedilen ve hatalı çıkan araç üzerindeki rehnin bir başka araç üzerine nakledilmesi halinde, teminat konusu aracın plakası değişmemesi ve yine aynı model ve tip bir araçla değiştirilmesi kaydıyla bu konudaki banka muvafakatından maktu harç alınması, 3- 2007/31 sayılı genelgemizde, rehinli bir aracın satışını temin etmek amacıyla banka tarafından düzenlenen muvafakatnameden aracın kasko değeri üzerinden nispi harç alınması, 4- 2008/19 bir araç üzerindeki rehnin bir başka araç üzerine geçirilmesi hakkındaki, banka muvafakatinden, aracın kasko değerinden nispi harç alınması; gerektiği bildirilmiştir. Yanısıra 2008/19 sayılı genelgemizde, düzenlenen muvafakatnamede araç üzerindeki rehnin kullandırılan kredinin teminatını teşkil ettiği hususunda bir düzenleme olması halinde 492 sayılı Kanunun 123 üncü maddesi hükmüne göre muvafakatname işleminden, kredi işlemlerinden olduğu cihetle harç alınmasının da söz konusu olmayacağı ifade edilmiştir. Ancak 2000/3 ve 2007/31 sayılı genelgelerde bu genelgeler konusu muvafakatnameler yönünden, muvafakatname konusu araç üzerindeki rehnin de kredi teminatı olduğunun belirtilmesi halinde bu işlemlere harç istisnası uygulanıp uygulanmayacağı hususunun tereddüt yarattığı anlaşılmaktadır. Noterliklerden alınan bazı sözlü müracaatlarda, yukarıda belirtilen muvafakatnamelerle ilgili genelgelerin uygulanmasındaki tereddüt yaratan hususların giderilmesi için aşağıdaki açıklamanın yapılması gereği doğmaktadır. Yukarıdaki genelgeleri bir arada değerlendirdiğimizde bahsi geçen 2000/3 ve 2007/31 ile 2008/19 sayılı genelgelerimiz konusu muvafakatname işlemlerinde, araç üzerindeki rehnin, muvafakatte bulunan banka tarafından kullandırılan kredinin teminatını teşkil ettiğinin (ör: Bankamızca kullandırılan ...........kredisinin teminatı amacıyla rehnedilmiş olan ...............) meyanında veya benzeri şekilde açıklama yapılmış olması halinde bu muvafakatname işlemlerine harç istisnası uygulanacağı tabiidir. Bilgi edinilmesini rica ederim. Saygılarımla, Yunus TUTAR Başkan Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2013-8 sayılı genelge",
        "id": "",
        "class": [
          "p_Heading1"
        ]
      },
      {
        "level": 1,
        "text": "Mali Danışmanlık -262-18768",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2013-8-sayili-genelge.html",
        "title": "",
        "target": "",
        "type": "internal"
      },
      {
        "text": "2013-8 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2013-8-sayili-genelge.html",
        "title": "",
        "target": "_top",
        "type": "internal"
      },
      {
        "text": "MUVAFAKATNAME",
        "href": "muvafakatnameler.html",
        "title": "MUVAFAKATNAMELER DİZİNİ",
        "target": "",
        "type": "internal"
      },
      {
        "text": "İNŞAAT MUVAFAKATI",
        "href": "insaat-muvafakatnameleri.html",
        "title": "İNŞAAT MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "KÜÇÜKL. MUVAFAKATI",
        "href": "kucuklerin-muvafakatnameleri.html",
        "title": "KÜÇÜKLERİN MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "DİĞER MUVAFAKAT",
        "href": "diger-muvafakatnameler.html",
        "title": "DİĞER MUVAFAKATNAMELER DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "mevzuat-diger-muvafakatnameler.html",
        "title": "MEVZUAT - MUVAFAKATNAMELER",
        "target": "",
        "type": "internal"
      },
      {
        "text": "39 SAYILI GENELGE",
        "href": "arac-devir-kiralama-rehin-islemleri-hak-birlestirilmis-39-sayili-genelge.html",
        "title": "TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE",
        "target": "",
        "type": "internal"
      },
      {
        "text": "45 SAYILI GENELGE",
        "href": "muvafakat-ve-feragat-beyanlari-hak-birlestirilmis-45-sayili-genelge.html",
        "title": "MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE",
        "target": "",
        "type": "internal"
      },
      {
        "text": "2004/5",
        "href": "2004-5-sayili-genelge.html",
        "title": "",
        "target": "",
        "type": "internal"
      },
      {
        "text": "2004/30",
        "href": "2004-30-sayili-genelge.html",
        "title": "",
        "target": "",
        "type": "internal"
      },
      {
        "text": "2004/49",
        "href": "2004-49-sayili-genelge.html",
        "title": "",
        "target": "",
        "type": "internal"
      },
      {
        "text": "2004/55",
        "href": "2004-55-sayili-genelge.html",
        "title": "",
        "target": "",
        "type": "internal"
      },
      {
        "text": "2006/2",
        "href": "2006-2-sayili-genelge.html",
        "title": "",
        "target": "",
        "type": "internal"
      },
      {
        "text": "2007/39",
        "href": "2007-39-sayili-genelge.html",
        "title": "",
        "target": "",
        "type": "internal"
      },
      {
        "text": "2007/43",
        "href": "2007-43-sayili-genelge.html",
        "title": "",
        "target": "",
        "type": "internal"
      },
      {
        "text": "2007/50",
        "href": "2007-50-sayili-genelge.html",
        "title": "",
        "target": "",
        "type": "internal"
      },
      {
        "text": "2007/52",
        "href": "2007-52-sayili-genelge.html",
        "title": "",
        "target": "",
        "type": "internal"
      },
      {
        "text": "2007/57",
        "href": "2007-57-sayili-genelge.html",
        "title": "",
        "target": "",
        "type": "internal"
      },
      {
        "text": "2008/6",
        "href": "2008-6-sayili-genelge.html",
        "title": "",
        "target": "",
        "type": "internal"
      },
      {
        "text": "2008/7",
        "href": "2008-7-sayili-genelge.html",
        "title": "",
        "target": "",
        "type": "internal"
      },
      {
        "text": "2010/14",
        "href": "2010-14-sayili-genelge.html",
        "title": "",
        "target": "",
        "type": "internal"
      },
      {
        "text": "2000/3 sayılı genelgemizde",
        "href": "2000-3-sayili-genelge.html",
        "title": "",
        "target": "",
        "type": "internal"
      },
      {
        "text": "2007/31 sayılı genelgemizde",
        "href": "2007-31-sayili-genelge.html",
        "title": "",
        "target": "",
        "type": "internal"
      },
      {
        "text": "2008/19",
        "href": "2008-19-sayili-genelge.html",
        "title": "",
        "target": "",
        "type": "internal"
      },
      {
        "text": "2008/19",
        "href": "2008-19-sayili-genelge.html",
        "title": "",
        "target": "",
        "type": "internal"
      },
      {
        "text": "2000/3",
        "href": "2000-3-sayili-genelge.html",
        "title": "",
        "target": "",
        "type": "internal"
      },
      {
        "text": "2007/31",
        "href": "2007-31-sayili-genelge.html",
        "title": "",
        "target": "",
        "type": "internal"
      },
      {
        "text": "2000/3",
        "href": "2000-3-sayili-genelge.html",
        "title": "",
        "target": "",
        "type": "internal"
      },
      {
        "text": "2007/31",
        "href": "2007-31-sayili-genelge.html",
        "title": "",
        "target": "",
        "type": "internal"
      },
      {
        "text": "2008/19",
        "href": "2008-19-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2013-8 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2013-8 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Kredi karşılığı rehnedilen araçlarla ilgili bankalarca düzenlenen muvafakatnameler hak.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık -262-18768 &nbsp;25.10.2013 Ankara, Özü: Kredi karşılığı rehnedilen araçlarla ilgili bankalarca düzenlenen muvafakatnameler hak. &nbsp; G E N E L G E ( 8 ) &nbsp; ........\" />\n\n   <link rel=\"canonical\" content=\"noterlikrehberi.net/rehber/index.html?2013-8-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2013-8-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Kredi karşılığı rehnedilen araçlarla ilgili bankalarca düzenlenen muvafakatnameler hak.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2013-8 sayılı genelge\",\n\n   mailsubject: \"Tavsiye: Noterlik Rehberi - 2013-8 sayılı genelge &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   sharesubject: \"Noterlik Rehberi - 2013-8 sayılı genelge &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2013-8-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2013-8-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2013-8-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2013-8-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2013-8-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2013-8-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2013-8-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2013-8 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2013-8-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2013-8 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"muvafakatnameler.html\" class=\"topiclink\" title=\"MUVAFAKATNAMELER DİZİNİ\">MUVAFAKATNAME</a>  &nbsp; <a href=\"insaat-muvafakatnameleri.html\" class=\"topiclink\" title=\"İNŞAAT MUVAFAKATNAMELERİ DİZİNİ\">İNŞAAT MUVAFAKATI</a>  &nbsp; <a href=\"kucuklerin-muvafakatnameleri.html\" class=\"topiclink\" title=\"KÜÇÜKLERİN MUVAFAKATNAMELERİ DİZİNİ\">KÜÇÜKL. MUVAFAKATI</a>  &nbsp; <a href=\"diger-muvafakatnameler.html\" class=\"topiclink\" title=\"DİĞER MUVAFAKATNAMELER DİZİNİ\">DİĞER MUVAFAKAT</a>  &nbsp; <a href=\"mevzuat-diger-muvafakatnameler.html\" class=\"topiclink\" title=\"MEVZUAT - MUVAFAKATNAMELER\">MEVZUAT</a>  &nbsp; <a href=\"arac-devir-kiralama-rehin-islemleri-hak-birlestirilmis-39-sayili-genelge.html\" class=\"topiclink\" title=\"TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE\">39 SAYILI GENELGE</a>  &nbsp; <a href=\"muvafakat-ve-feragat-beyanlari-hak-birlestirilmis-45-sayili-genelge.html\" class=\"topiclink\" title=\"MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE\">45 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\" style=\"text-align: justify;\">Mali Danışmanlık -262-18768<span style=\"font-family: 'Times New Roman',Times,Georgia,serif;\"> </span></h1>\n\n<p>25.10.2013 Ankara,</p>\n\n<p>Özü: Kredi karşılığı rehnedilen araçlarla ilgili bankalarca düzenlenen muvafakatnameler hak.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>G E N E L G E</p>\n\n<p>( 8 )</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Bilindiği üzere 488 ve 492 sayılı Kanunlarda 5035 sayılı Kanun ile yapılan değişiklikler sonucunda bankalar, yurtdışı kredi kuruluşları ve uluslararası kurumlar tarafından kullandırılan kredilerle ilgili kredi mukaveleleri ve teminata dair işlemler damga vergisi ve harçtan istisna tutulmuştur.</p>\n\n<p>&nbsp;</p>\n\n<p>Bu konudaki prensipler, <a href=\"2004-5-sayili-genelge.html\" class=\"topiclink\">2004/5</a> ve <span style=\"color: #0000ff;\">2004/14</span> ve <a href=\"2004-30-sayili-genelge.html\" class=\"topiclink\">2004/30</a> ve <a href=\"2004-49-sayili-genelge.html\" class=\"topiclink\">2004/49</a> ve <a href=\"2004-55-sayili-genelge.html\" class=\"topiclink\">2004/55</a> ve <a href=\"2006-2-sayili-genelge.html\" class=\"topiclink\">2006/2</a> ve <a href=\"2007-39-sayili-genelge.html\" class=\"topiclink\">2007/39</a> ve <a href=\"2007-43-sayili-genelge.html\" class=\"topiclink\">2007/43</a> ve <a href=\"2007-50-sayili-genelge.html\" class=\"topiclink\">2007/50</a> ve <a href=\"2007-52-sayili-genelge.html\" class=\"topiclink\">2007/52</a> ve <a href=\"2007-57-sayili-genelge.html\" class=\"topiclink\">2007/57</a> ve <a href=\"2008-6-sayili-genelge.html\" class=\"topiclink\">2008/6</a> ve <a href=\"2008-7-sayili-genelge.html\" class=\"topiclink\">2008/7</a> ve <a href=\"2010-14-sayili-genelge.html\" class=\"topiclink\">2010/14</a> sayılı genelgelerimizde açıklanmıştır.</p>\n\n<p>&nbsp;</p>\n\n<p>Diğer taraftan;</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>1- <a href=\"2000-3-sayili-genelge.html\" class=\"topiclink\">2000/3 sayılı genelgemizde</a> bir başka şirketle birleşen anonim şirketin borçlarına karşılık üzerine rehin konulan aracın, devir alınan şirket adına tesciline dair alacaklı banka tarafından düzenlenen muvafakatnamenin rehin değeri üzerinden nispi harcı tabi tutulacağı,</p>\n\n<p>&nbsp;</p>\n\n<p>2- 2007/16 sayılı genelgemizde, kredi borcuna karşılık rehnedilen ve hatalı çıkan araç üzerindeki rehnin bir başka araç üzerine nakledilmesi halinde, teminat konusu aracın plakası değişmemesi ve yine aynı model ve tip bir araçla değiştirilmesi kaydıyla bu konudaki banka muvafakatından maktu harç alınması,</p>\n\n<p>&nbsp;</p>\n\n<p>3- <a href=\"2007-31-sayili-genelge.html\" class=\"topiclink\">2007/31 sayılı genelgemizde</a>, rehinli bir aracın satışını temin etmek amacıyla banka tarafından düzenlenen muvafakatnameden aracın kasko değeri üzerinden nispi harç alınması,</p>\n\n<p>&nbsp;</p>\n\n<p>4- <a href=\"2008-19-sayili-genelge.html\" class=\"topiclink\">2008/19</a> bir araç üzerindeki rehnin bir başka araç üzerine geçirilmesi hakkındaki, banka muvafakatinden, aracın kasko değerinden nispi harç alınması;</p>\n\n<p>gerektiği bildirilmiştir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Yanısıra <a href=\"2008-19-sayili-genelge.html\" class=\"topiclink\">2008/19</a> sayılı genelgemizde, düzenlenen muvafakatnamede araç üzerindeki rehnin kullandırılan kredinin teminatını teşkil ettiği hususunda bir düzenleme olması halinde 492 sayılı Kanunun 123 üncü maddesi hükmüne göre muvafakatname işleminden, kredi işlemlerinden olduğu cihetle harç alınmasının da söz konusu olmayacağı ifade edilmiştir.</p>\n\n<p>&nbsp;</p>\n\n<p>Ancak <a href=\"2000-3-sayili-genelge.html\" class=\"topiclink\">2000/3</a> ve <a href=\"2007-31-sayili-genelge.html\" class=\"topiclink\">2007/31</a> sayılı genelgelerde bu genelgeler konusu muvafakatnameler yönünden, muvafakatname konusu araç üzerindeki rehnin de kredi teminatı olduğunun belirtilmesi halinde bu işlemlere harç istisnası uygulanıp uygulanmayacağı hususunun tereddüt yarattığı anlaşılmaktadır.</p>\n\n<p>&nbsp;</p>\n\n<p>Noterliklerden alınan bazı sözlü müracaatlarda, yukarıda belirtilen muvafakatnamelerle ilgili genelgelerin uygulanmasındaki tereddüt yaratan hususların giderilmesi için aşağıdaki açıklamanın yapılması gereği doğmaktadır.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Yukarıdaki genelgeleri bir arada değerlendirdiğimizde bahsi geçen <a href=\"2000-3-sayili-genelge.html\" class=\"topiclink\">2000/3</a> ve <a href=\"2007-31-sayili-genelge.html\" class=\"topiclink\">2007/31</a> ile <a href=\"2008-19-sayili-genelge.html\" class=\"topiclink\">2008/19</a> sayılı genelgelerimiz konusu muvafakatname işlemlerinde, araç üzerindeki rehnin, muvafakatte bulunan banka tarafından kullandırılan kredinin teminatını teşkil ettiğinin (ör: Bankamızca kullandırılan ...........kredisinin teminatı amacıyla rehnedilmiş olan ...............) meyanında veya benzeri şekilde açıklama yapılmış olması halinde bu muvafakatname işlemlerine harç istisnası uygulanacağı tabiidir.</p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Yunus TUTAR</p>\n\n<p>Başkan</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2013-8-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:15:58.796238"
}