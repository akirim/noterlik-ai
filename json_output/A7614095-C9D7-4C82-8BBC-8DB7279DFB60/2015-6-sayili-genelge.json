{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2015-6-sayili-genelge.html",
    "title": "2015-6 sayılı genelge",
    "description": "Mali Danışmanlık -263-14605 Ankara, 6.10.2015 Özü : Van Depreminde Orta ve Ağır Hasarlı Olduğu AFAD Tarafından Tespit Edilen Binaların 6306 sayılı kanundaki İstisna Hk.   G E N",
    "keywords": [
      "Van Depreminde Orta ve Ağır Hasarlı Olduğu AFAD Tarafından Tespit Edilen Binaların 6306 sayılı kanundaki İstisna Hk."
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2015-6 sayılı genelge Email Gönder 2015-6 sayılı genelge << Fihrist-Ana sayfa >> 2015-6 sayılı genelge 6306 S. KANUN 6306 S. KANUN UYG. YÖNET   6306 S.KAN UYGULA.   GENELGE VE GENEL YAZILAR   VEZNE Mali Danışmanlık -263-14605 Ankara, 6.10.2015 Özü : Van Depreminde Orta ve Ağır Hasarlı Olduğu AFAD Tarafından Tespit Edilen Binaların 6306 sayılı kanundaki İstisna Hk. G E N E L G E ( 6 ) ........................ NOTER ODASI BAŞKANLIĞINA ........................ NOTERLİĞİNE Çevre ve Şehircilik Bakanlığı Altyapı ve Kentsel Dönüşüm Hizmetleri Genel Müdürlüğü tarafından dağıtımlı olarak Tapu ve Kadastro Genel Müdürlüğüne de gönderildiği anlaşılan ve 09.09.2015 tarihinde Birliğimize intikal eden tarihsiz ve 13241842/622 sayılı yazıda; Van Valiliği'nin (Çevre ve Şehircilik İl Müdürlüğü) ilgi (b) yazısında, 6645 sayılı İş Sağlığı ve Güvenliği Kanunu ile Bazı Kanun ve Kanun Hükmünde Kararnamelerde Değişiklik Yapılmasına Dair Kanun ile, Van İlinde 2011 yılında meydana gelen depremler sonrası 7269 sayılı kanuna göre orta ve ağır hasarlı olarak tespit edilen yapıların 6306 sayılı kanun kapsamında riskli yapı olarak kabul edildiği, Kanun kapsamına alınan bu yapılardan AFAD tarafından yıktırılan ve ilgili belediyesinde işlemlerini bitiren vatandaşların ilgili tapu müdürlüğüne başvuru yaptıklarında ilgili tapu müdürlüğünün riskli yapı şerhi koyamadığı için işlem yapamadığı ve kentsel dönüşüm kapsamında alınmaması gereken harçlardan muafiyet sağlanamadığı, Genel Müdürlüklerinden kendilerine gelecek talimat doğrultusunda riskli yapı şerhi koymadan işlem yapabileceklerini ifade etmekte olduğu, ayrıca ilgili noterlerin de Noterler Birliği Başkanlığından kendilerine bildirilecek talimata göre noter harçlarından vatandaşlara muafiyet sağlayacaklarını bildirmekte olduğu ve bu durumda olan vatandaşların mağdur olduğu belirtilerek, konuya ilişkin görüş talep edilmektedir. 6645 sayılı İş Sağlığı ve Güvenliği Kanununun Geçici 1 inci maddesinin 2 nci fıkrası ile 6306 sayılı Kanun kapsamında riskli yapı olarak kabul edilen orta ve ağır hasarlı olarak tespit edilen yapılara yönelik ilgi (a) yazımızda \"Söz konusu yapıların orta veya ağır hasarlı olarak tespit edildiğine dair Van Valiliği'nden (İl Afet ve Acil Durum Müdürlüğü) alınacak belge ile müracaatta bulunan yapı maliklerinin, söz konusu yapılar veya bu yapıların bulunduğu parsellerle ilgili olarak yapılacak iş, işlem ve uygulamalarda, 6306 sayılı Kanun'da ve bu Kanunun Uygulama Yönetmeliği'nde belirtilen vergi, harç ve ücret muafiyetlerinden faydalandırılması gerekmektedir. \" denilmektedir. 6306 sayılı Afet Riski Altındaki Alanların Dönüştürülmesi Hakkında Kanun'un 1 inci maddesinde \"Bu Kanunun amacı; afet riski altındaki alanlar ile bu alanlar dışındaki riskli yapıların bulunduğu arsa ve arazilerde, fen ve sanat norm ve standartlarına uygun, sağlıklı ve güvenli yaşama çevrelerini teşkil etmek üzere iyileştirme, tasfiye ve yenilemelere dair usul ve esasları belirlemektir.\" denilmekte, Kanun'un 7 nci maddesinin 9 uncu fıkrasında \"Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır.\" hükmü yer almakta ve söz konusu muafiyetler Kanun'un Uygulama Yönetmeliğinin 16 ncı maddesinin 9/d fıkrasında; \"d) Alınmaması gereken harç, vergi ve ücretler şunlardır. 1)2/7/1964 tarihli ve 492 sayılı Harçlar Kanununun 38 inci maddesi uyarınca alınan noter harçları. 2)Harçlar Kanununun 57 nci maddesi uyarınca alınan tapu ve kadastro harçları. 3)26/5/1981 tarihli ve 2464 sayılı Belediye Gelirleri Kanununun 79 uncu, 80 inci, 84 üncü ve Ek 1 inci maddesi uyarınca belediyelerce alınan harçlar. 4)1/7/1964 tarihli ve 488 sayılı Damga Vergisi Kanunu uyarınca damga vergisine tabi kağıtlar sebebiyle alınan damga vergisi. 5) 8/6/1959 tarihli ve 7338 sayılı Veraset ve İntikal Vergisi Kanunu uyarınca alınan veraset ve intikal vergisi. 6)Kurum ve kuruluşlarca döner sermaye ücreti adı altında alınan bütün ücretler; Belediye Gelirleri Kanununun 86 ncı, 87 nci, 88 inci ve 97 nci maddeleri ile 3/5/1985 tarihli ve 3194 sayılı İmar Kanununun 21 inci ve 23 üncü maddeleri uyarınca alınan her türlü ücret ve riskli olarak tespit edilen binaya ilişkin olarak 1/7/1993 tarihli ve 21624 sayılı Resmi Gazete 'de yayımlanan Otopark Yönetmeliği uyarınca alınanlar da dahil olmak üzere, belediye meclisi kararı ile belirlenen ve alınan her türlü ücret. 7)Kullandırılacak kredilerden dolayısı ile de alınacak paralar sebebiyle 13/7/1956 tarihli ve 6802 sayılı Gider Vergileri Kanunu uyarınca alınması gereken banka ve sigorta muameleleri vergisi.\" olarak düzenlenmektedir. Konuya ilişkin değerlendirmenin anılan kanun ve uygulama yönetmeliği hükümleri çerçevesinde yapılması gerektiği mütalaa olunmaktadır. denilmektedir. 23.04.2015 günlü ve 29335 sayılı Resmi Gazete'de yayımlanan 6645 sayılı İş Sağlığı ve Güvenliği Kanunu ile Bazı Kanun ve Kanun Hükmünde Kararnamelerde Değişiklik yapılmasına Dair Kanunun Geçici 1 inci maddesinin ikinci fıkrasında Van ilinde 2011 yılında meydana gelen depremlerden dolayı hasar gören ve 7269 sayılı Kanuna göre orta hasarlı veya ağır hasarlı olarak tespit edilen yapılar 16/5/2012 tarihli ve 6306 sayılı Afet Riski Altındaki Alanların Dönüştürülmesi Hakkında Kanun kapsamında riskli yapı olarak kabul edilir ve bu yapılar hakkında bu Kanun uyarınca işlem yapılır. hükmü düzenlenmiştir. Bakanlık yazısından Van İlinde 2011 yılında meydana gelen depremler sonrası 7269 sayılı kanuna göre orta ve ağır hasarlı olarak tespit edilen yapıların 6306 sayılı kanun kapsamında riskli yapı olarak kabul edildiği, Kanun kapsamına alınan bu yapılardan AFAD tarafından yıktırılanlar sebebiyle 2013/1 sayılı Genelgemizde belirtilen riskli yapı raporu düzenlenmesi ve bu raporun kesinleşme şartlarının ayrıca aranmasının gerekmediği cihetle, Ancak, yapı maliklerinin söz konusu yapıların orta veya ağır hasarlı olarak tespit edildiğine dair Van Valiliği'nden (İl Afet ve Acil Durum Müdürlüğü) alınacak belge ile müracaatları üzerine, söz konusu yapılar veya bu yapıların bulunduğu parsellerle ilgili olarak yapılacak iş, işlem ve uygulamalarda, damga vergisi ve harçtan istisnası uygulanmasının gerektiği anlaşılmaktadır. Bilgi edinilmesini rica ederim. Saygılarımla, Yunus TUTAR Başkan Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2015-6 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2015-6-sayili-genelge.html",
        "title": "",
        "target": "",
        "type": "internal"
      },
      {
        "text": "2015-6 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2015-6-sayili-genelge.html",
        "title": "",
        "target": "_top",
        "type": "internal"
      },
      {
        "text": "6306 S. KANUN",
        "href": "afet-riski-altindaki-alanlarin-donus-hak-kanun.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN",
        "target": "",
        "type": "internal"
      },
      {
        "text": "6306 S. KANUN UYG. YÖNET",
        "href": "afet-riski-altindaki-alanlarin-donus-hak-kan-uyg-yonet.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ",
        "target": "",
        "type": "internal"
      },
      {
        "text": "6306 S.KAN UYGULA.",
        "href": "kentsel-donusum-afet-riski-altindaki-alanlarin-donusturulmesi.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "dogal-afetler-hakkinda-genelge-ve-genel-yazilar.html",
        "title": "",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "KENTSEL DÖNÜŞÜM SÖZLEŞMELERİ - VEZNE",
        "target": "",
        "type": "internal"
      },
      {
        "text": "6306 sayılı kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "Çevre ve Şehircilik Bakanlığı Altyapı ve Kentsel Dönüşüm Hizmetleri Genel Müdürlüğü",
        "href": "http://www.csb.gov.tr/gm/altyapi/",
        "title": "",
        "target": "",
        "type": "external"
      },
      {
        "text": "Tapu ve Kadastro Genel Müdürlüğü",
        "href": "http://www.tkgm.gov.tr/tr",
        "title": "",
        "target": "",
        "type": "external"
      },
      {
        "text": "6645 sayılı İş Sağlığı ve Güvenliği Kanunu",
        "href": "is-sagligi-guvenligi-kanunu.html",
        "title": "",
        "target": "",
        "type": "internal"
      },
      {
        "text": "7269 sayılı kanuna",
        "href": "umumi-hayata-mues-afet-dolayi-alinacak-ted-yap-yardim-kanun.html",
        "title": "",
        "target": "",
        "type": "internal"
      },
      {
        "text": "6306 sayılı kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "6645 sayılı İş Sağlığı ve Güvenliği Kanunu",
        "href": "is-sagligi-guvenligi-kanunu.html",
        "title": "",
        "target": "",
        "type": "internal"
      },
      {
        "text": "6306 sayılı Kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "6306 sayılı Kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "6306 sayılı Afet Riski Altındaki Alanların Dönüştürülmesi Hakkında Kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "492 sayılı Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Belediye Gelirleri Kanunu",
        "href": "http://www.mevzuat.gov.tr/MevzuatMetin/1.5.2464.pdf",
        "title": "",
        "target": "_blank",
        "type": "external"
      },
      {
        "text": "Belediye Gelirleri Kanunu",
        "href": "http://www.mevzuat.gov.tr/MevzuatMetin/1.5.2464.pdf",
        "title": "",
        "target": "_blank",
        "type": "external"
      },
      {
        "text": "21624 sayılı Resmi Gazete 'de yayımlanan Otopark Yönetmeliği",
        "href": "http://www.resmigazete.gov.tr/arsiv/21624.pdf",
        "title": "",
        "target": "",
        "type": "external"
      },
      {
        "text": "6802 sayılı Gider Vergileri Kanunu",
        "href": "http://www.mevzuat.gov.tr/MevzuatMetin/1.3.6802.pdf",
        "title": "",
        "target": "",
        "type": "external"
      },
      {
        "text": "6645 sayılı İş Sağlığı ve Güvenliği Kanunu",
        "href": "is-sagligi-guvenligi-kanunu.html",
        "title": "",
        "target": "",
        "type": "internal"
      },
      {
        "text": "7269 sayılı Kanun",
        "href": "umumi-hayata-mues-afet-dolayi-alinacak-ted-yap-yardim-kanun.html",
        "title": "",
        "target": "",
        "type": "internal"
      },
      {
        "text": "6306 sayılı Afet Riski Altındaki Alanların Dönüştürülmesi Hakkında Kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "7269 sayılı kanun",
        "href": "umumi-hayata-mues-afet-dolayi-alinacak-ted-yap-yardim-kanun.html",
        "title": "",
        "target": "",
        "type": "internal"
      },
      {
        "text": "6306 sayılı kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "2013/1 sayılı Genelgemizde",
        "href": "2013-1-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2015-6 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2015-6 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Van Depreminde Orta ve Ağır Hasarlı Olduğu AFAD Tarafından Tespit Edilen Binaların 6306 sayılı kanundaki İstisna Hk.\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık -263-14605 Ankara, 6.10.2015 Özü : Van Depreminde Orta ve Ağır Hasarlı Olduğu AFAD Tarafından Tespit Edilen Binaların 6306 sayılı kanundaki İstisna Hk. &nbsp; G E N\" />\n\n   <link rel=\"canonical\" content=\"noterlikrehberi.net/rehber/index.html?2015-6-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2015-6-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Van Depreminde Orta ve Ağır Hasarlı Olduğu AFAD Tarafından Tespit Edilen Binaların 6306 sayılı kanundaki İstisna Hk.\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2015-6 sayılı genelge\",\n\n   mailsubject: \"Tavsiye: Noterlik Rehberi - 2015-6 sayılı genelge 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   sharesubject: \"Noterlik Rehberi - 2015-6 sayılı genelge 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2015-6-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2015-6-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2015-6-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2015-6-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2015-6-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2015-6-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2015-6-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2015-6 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2015-6-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2015-6 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\"><a href=\"afet-riski-altindaki-alanlarin-donus-hak-kanun.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN\">6306 S. KANUN</a> &nbsp;  <a href=\"afet-riski-altindaki-alanlarin-donus-hak-kan-uyg-yonet.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ\">6306 S. KANUN UYG. YÖNET</a> &nbsp; <a href=\"kentsel-donusum-afet-riski-altindaki-alanlarin-donusturulmesi.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE\">6306 S.KAN UYGULA.</a> &nbsp; <a href=\"dogal-afetler-hakkinda-genelge-ve-genel-yazilar.html\" class=\"topiclink\">GENELGE VE GENEL YAZILAR</a> &nbsp; <a href=\"javascript:void(0);\" onclick=\"return hmshowPopup(event, popid_1741687724X, this);\" class=\"popuplink\" title=\"KENTSEL DÖNÜŞÜM SÖZLEŞMELERİ - VEZNE\">VEZNE</a></span></p>\n\n<p class=\"p_BodyText\" style=\"text-align: left; text-indent: 0; margin: 0 0 0 0;\"><span class=\"f_BodyText\">&nbsp;</span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Mali Danışmanlık -263-14605</p>\n\n<p>Ankara, 6.10.2015</p>\n\n<p>Özü : Van Depreminde Orta ve Ağır Hasarlı Olduğu AFAD Tarafından Tespit Edilen Binaların <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı kanun</a>daki İstisna Hk.</p>\n\n<p>&nbsp;</p>\n\n<p>G E N E L G E</p>\n\n<p>( 6 )</p>\n\n<p>&nbsp;</p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>&nbsp;</p>\n\n<p>&nbsp;</p>\n\n<p><a href=\"http://www.csb.gov.tr/gm/altyapi/\" onclick=\"return HMTrackTopiclink(this);\" class=\"weblink\">Çevre ve Şehircilik Bakanlığı Altyapı ve Kentsel Dönüşüm Hizmetleri Genel Müdürlüğü</a> tarafından dağıtımlı olarak <a href=\"http://www.tkgm.gov.tr/tr\" onclick=\"return HMTrackTopiclink(this);\" class=\"weblink\">Tapu ve Kadastro Genel Müdürlüğü</a>ne de gönderildiği anlaşılan ve 09.09.2015 tarihinde Birliğimize intikal eden tarihsiz ve 13241842/622 sayılı yazıda;</p>\n\n<p>&nbsp;</p>\n\n<p> Van Valiliği'nin (Çevre ve Şehircilik İl Müdürlüğü) ilgi (b) yazısında, <a href=\"is-sagligi-guvenligi-kanunu.html\" class=\"topiclink\">6645 sayılı İş Sağlığı ve Güvenliği Kanunu</a> ile Bazı Kanun ve Kanun Hükmünde Kararnamelerde Değişiklik Yapılmasına Dair Kanun ile, Van İlinde 2011 yılında meydana gelen depremler sonrası <a href=\"umumi-hayata-mues-afet-dolayi-alinacak-ted-yap-yardim-kanun.html\" class=\"topiclink\">7269 sayılı kanuna</a> göre orta ve ağır hasarlı olarak tespit edilen yapıların <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı kanun</a> kapsamında riskli yapı olarak kabul edildiği, Kanun kapsamına alınan bu yapılardan AFAD tarafından yıktırılan ve ilgili belediyesinde işlemlerini bitiren vatandaşların ilgili tapu müdürlüğüne başvuru yaptıklarında ilgili tapu müdürlüğünün riskli yapı şerhi koyamadığı için işlem yapamadığı ve kentsel dönüşüm kapsamında alınmaması gereken harçlardan muafiyet sağlanamadığı, Genel Müdürlüklerinden kendilerine gelecek talimat doğrultusunda riskli yapı şerhi koymadan işlem yapabileceklerini ifade etmekte olduğu, ayrıca ilgili noterlerin de Noterler Birliği Başkanlığından kendilerine bildirilecek talimata göre noter harçlarından vatandaşlara muafiyet sağlayacaklarını bildirmekte olduğu ve bu durumda olan vatandaşların mağdur olduğu belirtilerek, konuya ilişkin görüş talep edilmektedir.</p>\n\n<p>&nbsp;</p>\n\n<p><a href=\"is-sagligi-guvenligi-kanunu.html\" class=\"topiclink\">6645 sayılı İş Sağlığı ve Güvenliği Kanunu</a>nun Geçici 1 inci maddesinin 2 nci fıkrası ile <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı Kanun</a> kapsamında riskli yapı olarak kabul edilen orta ve ağır hasarlı olarak tespit edilen yapılara yönelik ilgi (a) yazımızda &quot;Söz konusu yapıların orta veya ağır hasarlı olarak tespit edildiğine dair Van Valiliği'nden (İl Afet ve Acil Durum Müdürlüğü) alınacak belge ile müracaatta bulunan yapı maliklerinin, söz konusu yapılar veya bu yapıların bulunduğu parsellerle ilgili olarak yapılacak iş, işlem ve uygulamalarda, <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı Kanun</a>'da ve bu Kanunun Uygulama Yönetmeliği'nde belirtilen vergi, harç ve ücret muafiyetlerinden faydalandırılması gerekmektedir. &quot; denilmektedir.</p>\n\n<p>&nbsp;</p>\n\n<p>&nbsp;</p>\n\n<p><a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı Afet Riski Altındaki Alanların Dönüştürülmesi Hakkında Kanun</a>'un 1 inci maddesinde &quot;Bu Kanunun amacı; afet riski altındaki alanlar ile bu alanlar dışındaki riskli yapıların bulunduğu arsa ve arazilerde, fen ve sanat norm ve standartlarına uygun, sağlıklı ve güvenli yaşama çevrelerini teşkil etmek üzere iyileştirme, tasfiye ve yenilemelere dair usul ve esasları belirlemektir.&quot; denilmekte, Kanun'un 7 nci maddesinin 9 uncu fıkrasında &quot;Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır.&quot; hükmü yer almakta ve söz konusu muafiyetler Kanun'un Uygulama Yönetmeliğinin 16 ncı maddesinin 9/d fıkrasında;</p>\n\n<p>&quot;d) Alınmaması gereken harç, vergi ve ücretler şunlardır.</p>\n\n<p>1)2/7/1964 tarihli ve <a href=\"harclar-kanunu.html\" class=\"topiclink\">492 sayılı Harçlar Kanunu</a>nun 38 inci maddesi uyarınca alınan noter harçları.</p>\n\n<p>&nbsp;</p>\n\n<p>2)<a href=\"harclar-kanunu.html\" class=\"topiclink\">Harçlar Kanunu</a>nun 57 nci maddesi uyarınca alınan tapu ve kadastro harçları.</p>\n\n<p>3)26/5/1981 tarihli ve 2464 sayılı <a href=\"http://www.mevzuat.gov.tr/MevzuatMetin/1.5.2464.pdf\" target=\"_blank\" onclick=\"return HMTrackTopiclink(this);\" class=\"weblink\">Belediye Gelirleri Kanunu</a>nun 79 uncu, 80 inci, 84 üncü ve Ek 1 inci maddesi uyarınca belediyelerce alınan harçlar. 4)1/7/1964 tarihli ve 488 sayılı Damga Vergisi Kanunu uyarınca damga vergisine tabi kağıtlar sebebiyle alınan damga vergisi.</p>\n\n<p>&nbsp;</p>\n\n<p>5) 8/6/1959 tarihli ve 7338 sayılı Veraset ve İntikal Vergisi Kanunu uyarınca alınan veraset ve intikal vergisi.</p>\n\n<p>&nbsp;</p>\n\n<p>6)Kurum ve kuruluşlarca döner sermaye ücreti adı altında alınan bütün ücretler; <a href=\"http://www.mevzuat.gov.tr/MevzuatMetin/1.5.2464.pdf\" target=\"_blank\" onclick=\"return HMTrackTopiclink(this);\" class=\"weblink\">Belediye Gelirleri Kanunu</a>nun 86 ncı, 87 nci, 88 inci ve 97 nci maddeleri ile 3/5/1985 tarihli ve 3194 sayılı İmar Kanununun 21 inci ve 23 üncü maddeleri uyarınca alınan her türlü ücret ve riskli olarak tespit edilen binaya ilişkin olarak 1/7/1993 tarihli ve <a href=\"http://www.resmigazete.gov.tr/arsiv/21624.pdf\" onclick=\"return HMTrackTopiclink(this);\" class=\"weblink\">21624 sayılı Resmi Gazete 'de yayımlanan Otopark Yönetmeliği</a> uyarınca alınanlar da dahil olmak üzere, belediye meclisi kararı ile belirlenen ve alınan her türlü ücret.</p>\n\n<p>&nbsp;</p>\n\n<p>7)Kullandırılacak kredilerden dolayısı ile de alınacak paralar sebebiyle 13/7/1956 tarihli ve <a href=\"http://www.mevzuat.gov.tr/MevzuatMetin/1.3.6802.pdf\" onclick=\"return HMTrackTopiclink(this);\" class=\"weblink\">6802 sayılı Gider Vergileri Kanunu </a>uyarınca alınması gereken banka ve sigorta muameleleri vergisi.&quot; olarak düzenlenmektedir.</p>\n\n<p>Konuya ilişkin değerlendirmenin anılan kanun ve uygulama yönetmeliği hükümleri çerçevesinde yapılması gerektiği mütalaa olunmaktadır. </p>\n\n<p>denilmektedir.</p>\n\n<p>&nbsp;</p>\n\n<p>23.04.2015 günlü ve 29335 sayılı Resmi Gazete'de yayımlanan <a href=\"is-sagligi-guvenligi-kanunu.html\" class=\"topiclink\">6645 sayılı İş Sağlığı ve Güvenliği Kanunu</a> ile Bazı Kanun ve Kanun Hükmünde Kararnamelerde Değişiklik yapılmasına Dair Kanunun Geçici 1 inci maddesinin ikinci fıkrasında</p>\n\n<p>&nbsp;</p>\n\n<p> Van ilinde 2011 yılında meydana gelen depremlerden dolayı hasar gören ve <a href=\"umumi-hayata-mues-afet-dolayi-alinacak-ted-yap-yardim-kanun.html\" class=\"topiclink\">7269 sayılı Kanun</a>a göre orta hasarlı veya ağır hasarlı olarak tespit edilen yapılar 16/5/2012 tarihli ve <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı Afet Riski Altındaki Alanların Dönüştürülmesi Hakkında Kanun</a> kapsamında riskli yapı olarak kabul edilir ve bu yapılar hakkında bu Kanun uyarınca işlem yapılır.</p>\n\n<p>hükmü düzenlenmiştir.</p>\n\n<p>&nbsp;</p>\n\n<p><span style=\"font-weight: bold;\">Bakanlık yazısından Van İlinde 2011 yılında meydana gelen depremler sonrası </span><a href=\"umumi-hayata-mues-afet-dolayi-alinacak-ted-yap-yardim-kanun.html\" class=\"topiclink\">7269 sayılı kanun</a><span style=\"font-weight: bold;\">a göre orta ve ağır hasarlı olarak tespit edilen yapıların </span><a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı kanun</a> <span style=\"font-weight: bold;\">kapsamında riskli yapı olarak kabul edildiği, Kanun kapsamına alınan bu yapılardan AFAD tarafından yıktırılanlar sebebiyle </span><a href=\"2013-1-sayili-genelge.html\" class=\"topiclink\">2013/1 sayılı Genelgemizde</a><span style=\"font-weight: bold;\"> belirtilen riskli yapı raporu düzenlenmesi ve bu raporun kesinleşme şartlarının ayrıca aranmasının gerekmediği cihetle,</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"font-weight: bold;\">Ancak, yapı maliklerinin söz konusu yapıların orta veya ağır hasarlı olarak tespit edildiğine dair Van Valiliği'nden (İl Afet ve Acil Durum Müdürlüğü) alınacak belge ile müracaatları üzerine, söz konusu yapılar veya bu yapıların bulunduğu parsellerle ilgili olarak yapılacak iş, işlem ve uygulamalarda, damga vergisi ve harçtan istisnası uygulanmasının gerektiği anlaşılmaktadır.</span></p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p>&nbsp;</p>\n\n<p>&nbsp;</p>\n\n<p>Yunus TUTAR</p>\n\n<p>Başkan</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2015-6-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:03.322469"
}