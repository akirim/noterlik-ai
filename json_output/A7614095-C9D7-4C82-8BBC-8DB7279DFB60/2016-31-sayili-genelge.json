{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2016-31-sayili-genelge.html",
    "title": "2016-31 sayılı genelge",
    "description": "2016/21 sayılı genelge ile birlikte değerlendirilmelidir.",
    "keywords": [
      "Şirket Kuruluş Sözleşmelerinde",
      "Tescilden Önce Yapılan Tadillerde Damga Vergisi",
      "Harç ve Değerli Kağıt Bedeli İstisnası"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2016-31 sayılı genelge Email Gönder 2016-31 sayılı genelge << Fihrist-Ana sayfa >> 2016-31 sayılı genelge BEYANNAMELER    6 SAYILI GENELGE    GENELGE VE GENEL YAZILAR    MEVZUAT    VEZNE 2016/21 sayılı genelge ile birlikte değerlendirilmelidir. Mali Danışmanlık-286-21873 Ankara, 09.12.2016 Özü: Şirket Kuruluş Sözleşmelerinde, Tescilden Önce Yapılan Tadillerde Damga Vergisi, Harç ve Değerli Kağıt Bedeli İstisnası …………….NOTER ODASI BAŞKANLIĞINA …………….NOTERLİĞİNE GENELGE ( 31 ) Bilindiği üzere anonim, eshamlı komandit ve limited şirketlerin kuruluşlarında düzenlenen sözleşmeler ve bu konudaki işlemler 1-488 sayılı Damga Vergisi Kanununa ekli (2) sayılı tablonun IV/16 ncı fıkrasında 4684 sayılı Kanunla yapılan ve 03.07.2001 tarihinde yürürlüğe giren değişiklik ile damga vergisinden, 2-492 sayılı Kanunun 123 üncü maddesinde 4684 sayılı Kanun ile yapılan ve 03.07.2001 tarihinde yürürlüğe giren değişiklik ile harçtan, istisna edilmiştir. Damga vergisi ve harç istisnası ile ilgili duyuru ise 2001/47 sayılı Genel Yazımızla yapılmıştır. 3-6102 sayılı Türk Ticaret Kanunu’nun ilgili maddelerinde 6728 sayılı Kanun ile yapılan ve 09.08.2016 tarihinde yürürlüğe giren değişiklik ile -Sermayesi paylara bölünmüş komandit şirket -Anonim şirket -Limited şirket Kuruluş sözleşmesini ihtiva eden kağıtlardan değerli kağıt bedeli alınmaması esası getirilmiştir. Bu konudaki duyuru 2016/21 sayılı Genelgemizde yer almaktadır. Ancak noterliklerimizden alınan muhtelif müracaatlarda anonim, sermayesi paylara bölünmüş komandit ve limited şirket kuruluş sözleşmelerinin noterlikte tasdiki sonrasında ve ticaret siciline tescil edilmeden önce bu sözleşmelerde ihtiyaç duyulan düzeltme beyanı ve/veya tadil işlemlerinden damga vergisi, harç ve değerli kağıt bedeli alınmasının gerekip gerekmediği hususunda tereddüte düşüldüğü anlaşılmaktadır. Yönetim Kurulumuzun 05.12.2016 günlü toplantısında yapılan değerlendirme neticesinde, yukarıda belirtilen şirketlerin kuruluşuna dair sözleşmeler yönünden uygulanmakta olan damga vergisi, harç ve değerli kağıt bedeli istisnasının, bu sözleşmelerde Ticaret Siciline tescil zamanına kadar yapılacak düzeltme ve/veya tadil işlemleri bakımından da aynen uygulanması gerektiğinin duyurulmasına karar verilmiştir. Zira bu sözleşmeler sicilde tescil edilinceye kadar bunlarla ile ilgili düzeltme ve tadiller de kuruluş sözleşmesi vasfına haiz bulunmaktadır. Bilgi edinilmesini rica ederim. Saygılarımla, Yunus TUTAR Başkan Güncelleme: 20.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2016-31 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2016-31-sayili-genelge.html",
        "title": "",
        "target": "",
        "type": "internal"
      },
      {
        "text": "2016-31 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2016-31-sayili-genelge.html",
        "title": "",
        "target": "_top",
        "type": "internal"
      },
      {
        "text": "BEYANNAMELER",
        "href": "beyannameler-dizini.html",
        "title": "BEYANNAMELER-FIHRIST",
        "target": "",
        "type": "internal"
      },
      {
        "text": "6 SAYILI GENELGE",
        "href": "noterlik-k-81-maddesinin-uygulamasi-birlestirilmis-6-sayili-genelge.html#dzeltmeninsadecenoterlertarafndanyaplabilecei",
        "title": "NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "beyanname-genelge-genelyazilar.html",
        "title": "BEYANNAME - GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "beyanname-mevzuat.html",
        "title": "BEYANNAME-MEVZUAT",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "BEYANNAME GENEL-VEZNE",
        "target": "",
        "type": "internal"
      },
      {
        "text": "2016/21 sayılı genelge",
        "href": "2016-21-sayili-genelge.html",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "492 sayılı Kanun",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "Bu konudaki duyuru 2016/21 sayılı Genelgemizde yer almaktadır.",
        "href": "2016-21-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 20.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2016-31 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2016-31 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Şirket Kuruluş Sözleşmelerinde, Tescilden Önce Yapılan Tadillerde Damga Vergisi, Harç ve Değerli Kağıt Bedeli İstisnası\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"2016/21 sayılı genelge ile birlikte değerlendirilmelidir.\" />\n\n   <link rel=\"canonical\" content=\"noterlikrehberi.net/rehber/index.html?2016-31-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2016-31-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Şirket Kuruluş Sözleşmelerinde, Tescilden Önce Yapılan Tadillerde Damga Vergisi, Harç ve Değerli Kağıt Bedeli İstisnası\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2016-31 sayılı genelge\",\n\n   mailsubject: \"Tavsiye: Noterlik Rehberi - 2016-31 sayılı genelge &nbsp; &nbsp;BEYANNAMELER&nbsp; &nbsp;6 SAYILI GENELGE&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;VEZNE\",\n\n   sharesubject: \"Noterlik Rehberi - 2016-31 sayılı genelge &nbsp; &nbsp;BEYANNAMELER&nbsp; &nbsp;6 SAYILI GENELGE&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2016-31-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2016-31-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2016-31-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2016-31-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2016-31-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2016-31-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2016-31-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2016-31 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2016-31-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2016-31 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"beyannameler-dizini.html\" class=\"topiclink\" title=\"BEYANNAMELER-FIHRIST\">BEYANNAMELER</a>  &nbsp; <a href=\"noterlik-k-81-maddesinin-uygulamasi-birlestirilmis-6-sayili-genelge.html#dzeltmeninsadecenoterlertarafndanyaplabilecei\" class=\"topiclink\" title=\"NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE\">6 SAYILI GENELGE</a>  &nbsp; <a href=\"beyanname-genelge-genelyazilar.html\" class=\"topiclink\" title=\"BEYANNAME - GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"beyanname-mevzuat.html\" class=\"topiclink\" title=\"BEYANNAME-MEVZUAT\">MEVZUAT</a>  &nbsp; <a href=\"javascript:void(0);\" onclick=\"return hmshowPopup(event, popid_1310896783, this);\" class=\"popuplink\" title=\"BEYANNAME GENEL-VEZNE\">VEZNE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><a href=\"2016-21-sayili-genelge.html\" class=\"topiclink\">2016/21 sayılı genelge</a> ile birlikte değerlendirilmelidir.</p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Normal\"> Mali Danışmanlık<span style=\"font-weight: bold;\">-286-21873</span> </p>\n\n<p>Ankara, 09.12.2016 </p>\n\n<p>Özü: Şirket Kuruluş Sözleşmelerinde, Tescilden Önce Yapılan Tadillerde Damga Vergisi, Harç ve Değerli Kağıt Bedeli İstisnası</p>\n\n<p><span style=\"font-size: 13px; color: #000000;\">&nbsp;</span></p>\n\n<p> &nbsp;</p>\n\n<p><span style=\"font-weight: bold;\">…………….NOTER ODASI BAŞKANLIĞINA</span></p>\n\n<p><span style=\"font-weight: bold;\">…………….NOTERLİĞİNE</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"font-weight: bold;\">GENELGE</span></p>\n\n<p><span style=\"font-weight: bold;\">( 31 )</span></p>\n\n<p>&nbsp;</p>\n\n<p>Bilindiği üzere anonim, eshamlı komandit ve limited şirketlerin kuruluşlarında düzenlenen sözleşmeler ve bu konudaki işlemler</p>\n\n<p>1-488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>na ekli (2) sayılı tablonun IV/16 ncı fıkrasında 4684 sayılı Kanunla yapılan ve 03.07.2001 tarihinde yürürlüğe giren değişiklik ile damga vergisinden,</p>\n\n<p>2-<a href=\"harclar-kanunu.html\" class=\"topiclink\">492 sayılı Kanun</a>un 123 üncü maddesinde 4684 sayılı Kanun ile yapılan ve 03.07.2001 tarihinde yürürlüğe giren değişiklik ile harçtan,</p>\n\n<p>istisna edilmiştir.</p>\n\n<p>Damga vergisi ve harç istisnası ile ilgili duyuru ise 2001/47 sayılı Genel Yazımızla yapılmıştır.</p>\n\n<p>3-6102 sayılı Türk Ticaret Kanunu’nun ilgili maddelerinde 6728 sayılı Kanun ile yapılan ve 09.08.2016 tarihinde yürürlüğe giren değişiklik ile</p>\n\n<p>-Sermayesi paylara bölünmüş komandit şirket</p>\n\n<p>-Anonim şirket</p>\n\n<p>-Limited şirket</p>\n\n<p>Kuruluş sözleşmesini ihtiva eden kağıtlardan değerli kağıt bedeli alınmaması esası getirilmiştir.</p>\n\n<p><a href=\"2016-21-sayili-genelge.html\" class=\"topiclink\">Bu konudaki duyuru 2016/21 sayılı Genelgemizde yer almaktadır.</a></p>\n\n<p>Ancak noterliklerimizden alınan muhtelif müracaatlarda anonim, sermayesi paylara bölünmüş komandit ve limited şirket kuruluş sözleşmelerinin noterlikte tasdiki sonrasında ve ticaret siciline tescil edilmeden önce bu sözleşmelerde ihtiyaç duyulan düzeltme beyanı ve/veya tadil işlemlerinden damga vergisi, harç ve değerli kağıt bedeli alınmasının gerekip gerekmediği hususunda tereddüte düşüldüğü anlaşılmaktadır.</p>\n\n<p>Yönetim Kurulumuzun 05.12.2016 günlü toplantısında yapılan değerlendirme neticesinde, yukarıda belirtilen şirketlerin kuruluşuna dair sözleşmeler yönünden uygulanmakta olan damga vergisi, harç ve değerli kağıt bedeli istisnasının, bu sözleşmelerde Ticaret Siciline tescil zamanına kadar yapılacak düzeltme ve/veya tadil işlemleri bakımından da aynen uygulanması gerektiğinin duyurulmasına karar verilmiştir.</p>\n\n<p> Zira bu sözleşmeler sicilde tescil edilinceye kadar bunlarla ile ilgili düzeltme ve tadiller de kuruluş sözleşmesi vasfına haiz bulunmaktadır.</p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p>&nbsp;</p>\n\n<p><span style=\"font-weight: bold;\">Yunus TUTAR</span></p>\n\n<p><span style=\"font-weight: bold;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2016-31-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:08.119711"
}