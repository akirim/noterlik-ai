{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2017-163-sayili-genel-yazi.html",
    "title": "2017-163 sayılı genel yazı",
    "description": "Mali Danışmanlık -270-21894 Ankara, 21.12.2017 Özü: Vergi Dairesince Mükelleflere Yapılacak Tebligata Dair 485 Sıra No.lu VUK Genel Tebliği Hakkında    ........................",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2017-163 sayılı genel yazı Email Gönder 2017-163 sayılı genel yazı << Fihrist-Ana sayfa >> 2017-163 sayılı genel yazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Mali Danışmanlık -270-21894 Ankara, 21.12.2017 Özü: Vergi Dairesince Mükelleflere Yapılacak Tebligata Dair 485 Sıra No.lu VUK Genel Tebliği Hakkında ........................ NOTER ODASI BAŞKANLIĞINA ........................ NOTERLİĞİNE 17 Aralık 2017 tarih ve 30273 sayılı Resmi Gazetede yayımlanarak yürürlüğe giren 485 sıra nolu VUK Genel Tebliğinde 213 sayılı Vergi Usul Kanununun 101, 102, 103 ve 157 nci maddelerinde düzenlemelere gidilmiş olup mükellef adres sistemi ile ilgili yeni bazı düzenlemeler aşağıdaki gibidir. MÜKELLEFİN TEBLİĞ YAPILACAK BİLİNEN ADRESLERİ 213 sayılı VUK 101. Madde mükelleflerin bilinen adreslerini düzenlemektedir. Kanun değişikliği olmadan önce mükellefin bilinen adresleri 8 bent halinde sayılmıştır. 7061 sayılı Kanunla birlikte mükellefin bilinen adresleri aşağıdaki gibi belirlenmiştir. 1-Mükellef tarafından işe başlamada veya adres değişikliğinde bildirilen işyeri adresleri, 2-Yoklama fişinde veya ilgilinin imzası bulunmak şartıyla yetkili memurlar tarafından bir tutanakla tespit edilen işyeri adresleri, 3-25/4/2006 tarihli ve 5490 sayılı Nüfus Hizmetleri Kanununa göre oluşturulan adres kayıt sisteminde bulunan yerleşim yeri adresi. 7061 sayılı Kanunla birlikte işyeri adresi olmayanlara tebliğ, doğrudan adres kayıt sistemindeki adrese tebliğ yapılacaktır. 2 - 01.01.2018 TARİHİNDEN İTİBAREN TEBLİĞ YAPILACAK İŞYERİ VE YERLEŞİM YERİ ADRESLERİ - Mükellef tarafından işe başlamada bildirilen -Adres değişikliğinde bildirilen -Yoklama fişinde yer alan - İlgilinin imzası bulunmak şartıyla yetkili memurlar tarafından bir tutanakla tespit edilen adreslerdir. 3-MÜKELLEFİN BİRDEN ÇOK ADRESİ OLMASI DURUMUNDA TEBLİĞ YAPILACAK ADRES Yapılan düzenlemeyle birlikte mükellefin birden çok işyeri adresinin olması durumunda tebliğ yapılacak adres tebligatı yapacak makama en son bildirilen adres olacaktır. 4-İŞİN BIRAKILMASI HALLERİNDE TEBLİĞ YAPILACAK ADRES Mükellefin geçici veya daimi olarak veya 213 sayılı VUK 160. Maddesi ikinci fıkrası kapsamında işini bırakması durumunda gerçek kişilerde kendisinin tüzel kişilerde ise müdür veya kanuni temsilcilerinin adres kayıt sisteminde yer alan adresinde tebliğ yapılacaktır. Bilinen işyeri adresi olmayanlara tebliğ ise doğrudan adres kayıt sisteminde bulunan yerleşim yeri adresine yapılacaktır. 5 - GERÇEK KİŞİYE TEBLİĞ EDİLECEK EVRAK NASIL TESLİM EDİLECEKTİR Tebliğ olunacak evrakı içeren zarf posta idaresince muhatabına verilir ve bu durum muhatap ile posta memuru tarafından tebliğ alındısına tarih ve imza konulmak suretiyle tespit olunur.(VUK Madde 102) 6 - TEBLİĞİ ALACAK KİŞİ OKUMA YAZMA BİLMİYORSA TEBLİĞ NASIL YAPILACAKTIR Tebliği alacak olan kişi okuma yazma bilmiyorsa veya imzasını atamıyorsa bu takdirde sol elinin başparmağı bastırılmak suretiyle tebliğ edilir. 7-MUHATAP TEBLİĞDEN KAÇINIRSA TEBLİĞ NASIL YAPILACAKTIR Muhatap çeşitli şekillerde kendisine tebliğ yapılmasından kaçınabilir. Böyle bir durumda yani Muhatap tebellüğden imtina ederse kapısına bir şerh içeren pusula yapıştırılır. Posta memuru, durumu tebliğ alındısı üzerine şerh ve imza eder, tebliğ olunacak evrakı tebliğ yaptıran idareye teslim eder. Pusulanın kapıya yapıştırıldığı tarih ise tebliğ tarihi sayılır. 8- İŞYERİNE TEBLİĞ EDİLECEK EVRAK NASIL TESLİM EDİLECEKTİR Tebliğ yapılacak olanların bu adreste bulunmaması durumunda, durum, posta memuru tarafından tebliğ alındısı üzerine şerh ve imza edilerek, tebliğ evrakı gönderildiği idareye iade edilir. Bu durumda bu kanunun 101 inci maddesinin üçüncü fıkrasına göre işlem yapılır. 9-İŞYERİ ADRESİNDE TEBLİĞ YAPILAMAMASI HALİNDE TEBLİGAT NASIL YAPILACAKTIR Tebliğ yapılacak olan kişiler işyeri adresinde olamayabilir. Böyle bir durumda tebliğ alındısı üzerine posta memuru tarafından şerh ve imza tatbik olunur. Bu durumda kapıya pusula yapıştırılmaz ve tebliğ evrakı derhal evrakı gönderen idareye iade edilir. Bu işlem yapıldıktan sonra tebliğ; Gerçek kişilerde kendisinin, - Tüzel kişilerde bunların başkan, müdür veya kanuni temsilcilerinden birinin, - Tüzel kişiliği olmayan teşekküllerde bunları idare edenler veya varsa temsilcilerinden herhangi birinin adres kayıt sisteminde bulunan yerleşim yeri adresinde yapılır. 10-MUHATABIN ADRES KAYIT SİSTEMİNDE YER ALAN YERLEŞİM ADRESİNE TEBLİĞ NASIL YAPILIR Tebliğ olunacak evrakı içeren zarf posta idaresince muhatabına verilir ve bu durum muhatap ile posta memuru tarafından tebliğ alındısına tarih ve imza konulmak suretiyle tespit olunur. Zarfın posta memurunca muhataba verildiği tarih tebliğ tarihidir. 11-ADRES KAYIT SİSTEMİNDE YER ALAN ADRESTE BULUNULMAMASI DURUMUNDA TEBLİĞ NASIL YAPILACAKTIR Muhatabın adres kayıt sisteminde yer alan adresinde bulunamaması halinde posta memuru tarafından tebliğ alındısı üzerine şerh ve imza edilir. Bu durumda kapıya pusula yapıştırılmaz ve tebliğ evrakı derhal gönderildiği idareye iade edilir. 12-ADRES KAYIT SİSTEMİNDE YER ALAN ADRESE İKİNCİ KEZ TEBLİĞ Birinci tebliğin yapılamaması durumunda belli bir süre sonra idare tarafından ikinci kez tebliğe çıkılır. Söz konusu tebligat İkinci kez de yapılamadığı takdirde (adreste bulunulmaması) tebliğ evrakının gönderildiği idareden alınabileceği şerhini içeren ve bu tebliğ ekinde yer alan tebligat pusulası kapıya yapıştırılır. Tebliğ evrakının pusulanın yapıştırıldığı tarihten itibaren on beş gün içerisinde muhatabı tarafından alınması halinde alındığı günde, bu süre içerisinde alınmaması halinde ise pusulanın kapıya yapıştırıldığı tarihi izleyen on beşinci günde tebliğ yapılmış sayılır. 13- HANGİ HALLERDE TEBLİĞ İLANLA YAPILIR 1-Muhatabın 213 sayılı Kanunun 101 inci maddesi kapsamında bilinen adresi yoksa, 2-Muhatabın adres kayıt sisteminde kayıtlı bir adresi bulunmazsa, 3-Yabancı memleketlerde bulunanlara tebliğ yapılmasına imkan bulunmazsa, 4-Başkaca nedenlerden dolayı tebliğ yapılmasına imkan bulunmazsa.\" Tebliğ ilanen yapılır. 14-ADRES DEĞİŞİKLİĞİNİN BİLDİRİLMESİ 213 sayılı VUK 157 inci maddesi değiştirilerek mükelleflerin ikamet adreslerindeki değişikliği vergi dairesine bildirme zorunluluğu kaldırılmıştır. 213 sayılı Kanunun 157. Maddesinde yapılan bu değişiklikle mükelleflerin ikamet adreslerindeki değişikliği vergi dairesine bildirme zorunluluğu kaldırılmış, ancak işyeri adresindeki değişikliği bildirim zorunluluğu devam etmektedir. 15-DİĞER HUSUSLAR 213 saylı Kanunun 107 nci maddesi kapsamında tebliğlerin posta yerine memur vasıtasıyla yaptırılması durumunda da bu Tebliğdeki esaslara uyulur. 213 sayılı Kanunun 107/A maddesi ve 27/08/2015 tarihli ve 29458 sayılı Resmi Gazete’de yayımlanan Vergi Usul Kanunu Genel Tebliği (Sıra No:456) kapsamında tebliğe elverişli elektronik adresi bulunanlara tebligatlar elektronik ortamda yapılmaya devam edecektir 16-YÜRÜRLÜLÜK Tüm bu değişiklikler 01.01.2018 tarihinden itibaren yürürlüğe girecektir. Bilgi edinilmesini rica ederim. Saygılarımla, Yunus TUTAR Başkan Ek:Tebliğ ve Eki Ek-1 Genel Yazı :( 163 ) Ek için tıklayınız. Güncelleme: 19.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2017-163 sayılı genel yazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2017-163-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2017-163 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2017-163-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "5490 sayılı Nüfus Hizmetleri Kanunu",
        "href": "nufus-hizmetleri-kanunu.html",
        "title": "",
        "target": "",
        "type": "internal"
      },
      {
        "text": "Ek için tıklayınız.",
        "href": "http://portal.tnb.org.tr/GenelgeGenelYaziEklerDocLib/201712211643329gyaz%C4%B1163.pdf",
        "title": "",
        "target": "_blank",
        "type": "external"
      },
      {
        "text": "Güncelleme: 19.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2017-163 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2017-163 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık -270-21894 Ankara, 21.12.2017 Özü: Vergi Dairesince Mükelleflere Yapılacak Tebligata Dair 485 Sıra No.lu VUK Genel Tebliği Hakkında &nbsp; &nbsp;........................\" />\n\n   <link rel=\"canonical\" content=\"noterlikrehberi.net/rehber/index.html?2017-163-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2017-163-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2017-163 sayılı genel yazı\",\n\n   mailsubject: \"Tavsiye: Noterlik Rehberi - 2017-163 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2017-163 sayılı genel yazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2017-163-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2017-163-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2017-163-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2017-163-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2017-163-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2017-163-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2017-163-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2017-163 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2017-163-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2017-163 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: left;\">Mali Danışmanlık -270-21894</p>\n\n<p>Ankara, 21.12.2017</p>\n\n<p>Özü: Vergi Dairesince Mükelleflere Yapılacak Tebligata Dair 485 Sıra No.lu VUK Genel Tebliği Hakkında </p>\n\n<p>&nbsp;</p>\n\n<p>........................ NOTER ODASI BAŞKANLIĞINA</p>\n\n<p>........................ NOTERLİĞİNE</p>\n\n<p>&nbsp;</p>\n\n<p>17 Aralık 2017 tarih ve 30273 sayılı Resmi Gazetede yayımlanarak yürürlüğe giren 485 sıra nolu VUK Genel Tebliğinde 213 sayılı Vergi Usul Kanununun 101, 102, 103 ve 157 nci maddelerinde düzenlemelere gidilmiş olup mükellef adres sistemi ile ilgili yeni bazı düzenlemeler aşağıdaki gibidir.</p>\n\n<p>&nbsp;</p>\n\n<p>MÜKELLEFİN TEBLİĞ YAPILACAK BİLİNEN ADRESLERİ</p>\n\n<p>213 sayılı VUK 101. Madde mükelleflerin bilinen adreslerini düzenlemektedir. Kanun değişikliği olmadan önce mükellefin bilinen adresleri 8 bent halinde sayılmıştır. 7061 sayılı Kanunla birlikte mükellefin bilinen adresleri aşağıdaki gibi belirlenmiştir.</p>\n\n<p>1-Mükellef tarafından işe başlamada veya adres değişikliğinde bildirilen işyeri adresleri,</p>\n\n<p>2-Yoklama fişinde veya ilgilinin imzası bulunmak şartıyla yetkili memurlar tarafından bir tutanakla tespit edilen işyeri adresleri,</p>\n\n<p>3-25/4/2006 tarihli ve <a href=\"nufus-hizmetleri-kanunu.html\" class=\"topiclink\">5490 sayılı Nüfus Hizmetleri Kanunu</a>na göre oluşturulan adres kayıt sisteminde bulunan yerleşim yeri adresi.</p>\n\n<p>7061 sayılı Kanunla birlikte işyeri adresi olmayanlara tebliğ, doğrudan adres kayıt sistemindeki adrese tebliğ yapılacaktır.</p>\n\n<p>&nbsp;</p>\n\n<p>2 - 01.01.2018 TARİHİNDEN İTİBAREN TEBLİĞ YAPILACAK İŞYERİ VE YERLEŞİM YERİ ADRESLERİ</p>\n\n<p> - Mükellef tarafından işe başlamada bildirilen</p>\n\n<p>-Adres değişikliğinde bildirilen</p>\n\n<p>-Yoklama fişinde yer alan</p>\n\n<p>- İlgilinin imzası bulunmak şartıyla yetkili memurlar tarafından bir tutanakla tespit edilen adreslerdir.</p>\n\n<p>&nbsp;</p>\n\n<p>3-MÜKELLEFİN BİRDEN ÇOK ADRESİ OLMASI DURUMUNDA TEBLİĞ YAPILACAK ADRES</p>\n\n<p>Yapılan düzenlemeyle birlikte mükellefin birden çok işyeri adresinin olması durumunda tebliğ yapılacak adres tebligatı yapacak makama en son bildirilen adres olacaktır.</p>\n\n<p>&nbsp;</p>\n\n<p>4-İŞİN BIRAKILMASI HALLERİNDE TEBLİĞ YAPILACAK ADRES</p>\n\n<p>Mükellefin geçici veya daimi olarak veya 213 sayılı VUK 160. Maddesi ikinci fıkrası kapsamında işini bırakması durumunda gerçek kişilerde kendisinin tüzel kişilerde ise müdür veya kanuni temsilcilerinin adres kayıt sisteminde yer alan adresinde tebliğ yapılacaktır.</p>\n\n<p>Bilinen işyeri adresi olmayanlara tebliğ ise doğrudan adres kayıt sisteminde bulunan yerleşim yeri adresine yapılacaktır.</p>\n\n<p>&nbsp;</p>\n\n<p>5 - GERÇEK KİŞİYE TEBLİĞ EDİLECEK EVRAK NASIL TESLİM EDİLECEKTİR</p>\n\n<p>Tebliğ olunacak evrakı içeren zarf posta idaresince muhatabına verilir ve bu durum muhatap ile posta memuru tarafından tebliğ alındısına tarih ve imza konulmak suretiyle tespit olunur.(VUK Madde 102)</p>\n\n<p>&nbsp;</p>\n\n<p> 6 - TEBLİĞİ ALACAK KİŞİ OKUMA YAZMA BİLMİYORSA TEBLİĞ NASIL YAPILACAKTIR</p>\n\n<p>Tebliği alacak olan kişi okuma yazma bilmiyorsa veya imzasını atamıyorsa bu takdirde sol elinin başparmağı bastırılmak suretiyle tebliğ edilir.</p>\n\n<p>&nbsp;</p>\n\n<p>7-MUHATAP TEBLİĞDEN KAÇINIRSA TEBLİĞ NASIL YAPILACAKTIR</p>\n\n<p>Muhatap çeşitli şekillerde kendisine tebliğ yapılmasından kaçınabilir. Böyle bir durumda yani Muhatap tebellüğden imtina ederse kapısına bir şerh içeren pusula yapıştırılır. Posta memuru, durumu tebliğ alındısı üzerine şerh ve imza eder, tebliğ olunacak evrakı tebliğ yaptıran idareye teslim eder. Pusulanın kapıya yapıştırıldığı tarih ise tebliğ tarihi sayılır.</p>\n\n<p>&nbsp;</p>\n\n<p> 8- İŞYERİNE TEBLİĞ EDİLECEK EVRAK NASIL TESLİM EDİLECEKTİR</p>\n\n<p>Tebliğ yapılacak olanların bu adreste bulunmaması durumunda, durum, posta memuru tarafından tebliğ alındısı üzerine şerh ve imza edilerek, tebliğ evrakı gönderildiği idareye iade edilir. Bu durumda bu kanunun 101 inci maddesinin üçüncü fıkrasına göre işlem yapılır.</p>\n\n<p>&nbsp;</p>\n\n<p>9-İŞYERİ ADRESİNDE TEBLİĞ YAPILAMAMASI HALİNDE TEBLİGAT NASIL YAPILACAKTIR</p>\n\n<p>Tebliğ yapılacak olan kişiler işyeri adresinde olamayabilir. Böyle bir durumda tebliğ alındısı üzerine posta memuru tarafından şerh ve imza tatbik olunur. Bu durumda kapıya pusula yapıştırılmaz ve tebliğ evrakı derhal evrakı gönderen idareye iade edilir. Bu işlem yapıldıktan sonra tebliğ;</p>\n\n<p>Gerçek kişilerde kendisinin, - Tüzel kişilerde bunların başkan, müdür veya kanuni temsilcilerinden birinin, - Tüzel kişiliği olmayan teşekküllerde bunları idare edenler veya varsa temsilcilerinden herhangi birinin adres kayıt sisteminde bulunan yerleşim yeri adresinde yapılır.</p>\n\n<p>&nbsp;</p>\n\n<p>10-MUHATABIN ADRES KAYIT SİSTEMİNDE YER ALAN YERLEŞİM ADRESİNE TEBLİĞ NASIL YAPILIR</p>\n\n<p>Tebliğ olunacak evrakı içeren zarf posta idaresince muhatabına verilir ve bu durum muhatap ile posta memuru tarafından tebliğ alındısına tarih ve imza konulmak suretiyle tespit olunur. Zarfın posta memurunca muhataba verildiği tarih tebliğ tarihidir.</p>\n\n<p>&nbsp;</p>\n\n<p>11-ADRES KAYIT SİSTEMİNDE YER ALAN ADRESTE BULUNULMAMASI DURUMUNDA TEBLİĞ NASIL YAPILACAKTIR</p>\n\n<p>Muhatabın adres kayıt sisteminde yer alan adresinde bulunamaması halinde posta memuru tarafından tebliğ alındısı üzerine şerh ve imza edilir. Bu durumda kapıya pusula yapıştırılmaz ve tebliğ evrakı derhal gönderildiği idareye iade edilir.</p>\n\n<p>&nbsp;</p>\n\n<p>12-ADRES KAYIT SİSTEMİNDE YER ALAN ADRESE İKİNCİ KEZ TEBLİĞ</p>\n\n<p>Birinci tebliğin yapılamaması durumunda belli bir süre sonra idare tarafından ikinci kez tebliğe çıkılır. Söz konusu tebligat İkinci kez de yapılamadığı takdirde (adreste bulunulmaması) tebliğ evrakının gönderildiği idareden alınabileceği şerhini içeren ve bu tebliğ ekinde yer alan tebligat pusulası kapıya yapıştırılır.</p>\n\n<p>Tebliğ evrakının pusulanın yapıştırıldığı tarihten itibaren on beş gün içerisinde muhatabı tarafından alınması halinde alındığı günde, bu süre içerisinde alınmaması halinde ise pusulanın kapıya yapıştırıldığı tarihi izleyen on beşinci günde tebliğ yapılmış sayılır.</p>\n\n<p>&nbsp;</p>\n\n<p>13- HANGİ HALLERDE TEBLİĞ İLANLA YAPILIR</p>\n\n<p>1-Muhatabın 213 sayılı Kanunun 101 inci maddesi kapsamında bilinen adresi yoksa,</p>\n\n<p>2-Muhatabın adres kayıt sisteminde kayıtlı bir adresi bulunmazsa,</p>\n\n<p>3-Yabancı memleketlerde bulunanlara tebliğ yapılmasına imkan bulunmazsa,</p>\n\n<p>4-Başkaca nedenlerden dolayı tebliğ yapılmasına imkan bulunmazsa.&quot;</p>\n\n<p>Tebliğ ilanen yapılır.</p>\n\n<p>&nbsp;</p>\n\n<p>14-ADRES DEĞİŞİKLİĞİNİN BİLDİRİLMESİ</p>\n\n<p>213 sayılı VUK 157 inci maddesi değiştirilerek mükelleflerin ikamet adreslerindeki değişikliği vergi dairesine bildirme zorunluluğu kaldırılmıştır.</p>\n\n<p>213 sayılı Kanunun 157. Maddesinde yapılan bu değişiklikle mükelleflerin ikamet adreslerindeki değişikliği vergi dairesine bildirme zorunluluğu kaldırılmış, ancak işyeri adresindeki değişikliği bildirim zorunluluğu devam etmektedir.</p>\n\n<p>&nbsp;</p>\n\n<p>15-DİĞER HUSUSLAR</p>\n\n<p>213 saylı Kanunun 107 nci maddesi kapsamında tebliğlerin posta yerine memur vasıtasıyla yaptırılması durumunda da bu Tebliğdeki esaslara uyulur.</p>\n\n<p>&nbsp;</p>\n\n<p>213 sayılı Kanunun 107/A maddesi ve 27/08/2015 tarihli ve 29458 sayılı Resmi Gazete’de yayımlanan Vergi Usul Kanunu Genel Tebliği (Sıra No:456) kapsamında tebliğe elverişli elektronik adresi bulunanlara tebligatlar elektronik ortamda yapılmaya devam edecektir</p>\n\n<p>&nbsp;</p>\n\n<p>16-YÜRÜRLÜLÜK</p>\n\n<p>Tüm bu değişiklikler 01.01.2018 tarihinden itibaren yürürlüğe girecektir.</p>\n\n<p>Bilgi edinilmesini rica ederim.</p>\n\n<p>Saygılarımla,</p>\n\n<p>&nbsp;</p>\n\n<p><span style=\"font-weight: bold;\"> Yunus TUTAR &nbsp; </span></p>\n\n<p><span style=\"font-weight: bold;\"> Başkan</span></p>\n\n<p style=\"line-height: 1.36;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </p>\n\n<p>Ek:Tebliğ ve Eki Ek-1</p>\n\n<p>&nbsp;</p>\n\n<p>Genel Yazı :( 163 )</p>\n\n<p>&nbsp;</p>\n\n<p class=\"p_Normal\" style=\"text-align: left; line-height: 1.80;\"><span style=\"font-size: 15px; font-weight: bold;\"><a href=\"http://portal.tnb.org.tr/GenelgeGenelYaziEklerDocLib/201712211643329gyaz%C4%B1163.pdf\" target=\"_blank\" onclick=\"return HMTrackTopiclink(this);\" class=\"weblink\">Ek için tıklayınız.</a></span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2017-163-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 19.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:12.321561"
}