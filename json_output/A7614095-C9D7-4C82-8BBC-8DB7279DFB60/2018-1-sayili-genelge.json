{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2018-1-sayili-genelge.html",
    "title": "2018-1 sayılı genelge",
    "description": "Mali Danışmanlık – 25-1514 Ankara, 30.01.2018 Özü:Azami hadden damga vergisine tabi tutulan sözleşmede değişiklik yapan kağıdın artan miktardan damga vergisine tabi tutulup...",
    "keywords": [
      "Sözleşmede değişiklik yapan kağıdın artan miktardan damga vergisine tabi tutulup tutulmayacağı hk"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2018-1 sayılı genelge Email Gönder 2018-1 sayılı genelge << Fihrist-Ana sayfa >> 2018-1 sayılı genelge BEYANNAMELER    6 SAYILI GENELGE    GENELGE VE GENEL YAZILAR    MEVZUAT    VEZNE Mali Danışmanlık – 25-1514 Ankara, 30.01.2018 Özü:Azami hadden damga vergisine tabi tutulan sözleşmede değişiklik yapan kağıdın artan miktardan damga vergisine tabi tutulup tutulmayacağı hk .......................            NOTER ODASI BAŞKANLIĞINA ........................           NOTERLİĞİNE GENELGE  (1) 6728 sayılı Kanun ile 488 sayılı Damga Vergisi Kanununda yapılan değişikliğe göre 09.08.2016 tarihi öncesinde düzenlenen ve azami hadden damga vergisine tabi tutulan bir kağıdın bilahare sadece değerinin artırılması durumunda damga vergisinin ne şekilde uygulanacağı hakkında Gelir İdaresi Başkanlığından görüş talep edilmiştir. Gelir İdaresi Başkanlığından cevaben alınan ve Yönetim Kurulumuzun 22.01.2018 günlü toplantısında görüşülen 19.12.2017 tarih ve 151906 sayılı yazıda; “Başkanlığımız kayıtlarına 23/12/2016 tarihinde intikal eden 09/12/2016 tarih ve Mali Danışmalık-287-21874 sayılı yazınız ve ekinin incelenmesinden, bir noterliğinizden Birliğinize intikal eden ve Yönetim Kurulunuzun 09/12/2016 günlü toplantısında görüşülen yazıda, 488 sayılı Damga Vergisi Kanununun 14 üncü maddesinde yapılan değişikle, ilk düzenlendiğinde azami hadden damga vergisine tabi olan bir mukaveledeki değişiklik sonucunda sadece bedel artırımı yapılması halinde, artan bedel üzerinden damga vergisi alınmaması yönünde düzenleme getirildiği, ilk sözleşmenin 2013 yılında düzenlendiği ve azami hadden vergilendirildiği, sözleşmenin diğer hükümlerinde bir değişiklik olmaksızın sadece bedelinin arttırıldığı, yeni sözleşmenin de vergilendirilmesi halinde azami hadden vergilendirilmesi gerektiği belirtilerek, yeni sözleşmenin 2013 yılı azami haddi ile 2016 yılı azami hadleri arasındaki fark üzerinden mi vergilendirileceği, Kanunda herhangi bir kısıtlama olmadığı için yıl esas alınmadan damga vergisi aranılmaması gerektiği mi, yoksa Kanunun yürürlük tarihi nedeni ile yeni bir sözleşme olarak değerlendirilerek damga vergisi tahsil edilip edilmeyeceği hususlarında Birliğinizin görüşünün sorulması üzerine, Başkanlığımızca 29/09/2016 tarih ve 29842 sayılı Resmi Gazetede yayımlanan 60 Seri No.lu Damga Vergisi Kanunu Genel Tebliğinin \"Azami tutardan vergi alınması uygulaması\" başlıklı 5 inci maddesinde yer alan örnekten bahisle ilk düzenlendiğinde azami hadden damga vergisine tabi tutulan sözleşmenin düzenlenme tarihinin de söz konusu değişikliğin yayımı tarihinden sonra olması gerektiği sonucuna varıldığı belirtilerek, konu hakkında Başkanlığımız görüşünün sorulduğu anlaşılmaktadır. 488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 10 uncu maddesinde, belli para teriminin, kağıtların ihtiva ettiği veya bunlarda yazılı rakamların hasıl edeceği parayı ifade ettiği; 14 üncü maddesinin birinci fıkrasında, kağıtların damga vergisinin bu kanuna ekli (1) sayılı tabloda yazılı nispet veya miktarlarda alınacağı, her bir kağıt için hesaplanacak vergi tutarının (1) sayılı tabloda yer alan sınırlamalar saklı kalmak üzere 800 bin Yeni Türk Lirasını (56 Seri No'lu Damga Vergisi Kanunu Genel Tebliği ile 2013 yılı için 1.487.397,70 TL- 61 Seri No.lu Damga Vergisi Kanunu Genel Tebliği ile 2017 yılı için 1.865.946,80 TL, 62 Seri Nolu Damga Vergisi Kanunu Genel Tebliğde 2018 yılı için 2.135.949,30 TL) aşamayacağı; ikinci fıkrasında, belli parayı ihtiva eden mukavelenamelerin değiştirilmesi halinde artan miktarın aynı nispette vergiye tabi olacağı, (6728 sayılı Kanunun 25 inci maddesiyle eklenen cümle; Yürürlük 09.08.2016) birinci fıkraya göre azami tutardan vergi alınan mukavelenamelerin, diğer hükümlerinde değişiklik olmaksızın sadece bedelinin artması durumunda, artan bedele ilişkin bu hükmün uygulanmayacağı hükme bağlanmıştır. Mezkur Kanuna ekli (1) sayılı tablonun,”1- Akitlerle ilgili kağıtlar\" başlıklı bölümünün A/l fıkrasında, belli parayı ihtiva eden mukavelenameler, taahhütnameler ve temliknamelerin nispi damga vergisine tabi tutulacağı hüküm altına alınmıştır. Diğer taraftan, 29/09/2016 tarihli 29842 sayılı Resmi Gazete'de yayımlanarak yürürlüğe giren 60 Seri No.lu Damga Vergisi Kanunu Genel Tebliğinin \"Azami tutardan vergi alınması uygulaması\" başlıklı 5 inci maddesinde; \"(I) 6728 sayılı Kanunun 25 inci maddesiyle 488 sayılı Kanunun 14 üncü maddesinin ikinci fıkrasının birinci cümlesinden sonra gelmek üzere, \"Birinci fıkraya göre azami tutardan vergi alınan mukavelenamelerin, diğer hükümlerinde değişiklik olmaksızın sadece bedelinin artması durumunda, artan bedele ilişkin bu hüküm uygulanmaz.\" cümlesi eklenmiş olup, anılan fıkra aşağıdaki gibidir, \"Belli parayı ihtiva eden mukavelenamelerin değiştirilmesi halinde artan miktar aynı nispette vergiye tabidir. Birinci fıkraya göre azami tutardan vergi alınan mukavelenamelerin, diğer hükümlerinde değişiklik olmaksızın sadece bedelinin artması durumunda, artan bedele ilişkin bu hüküm uygulanmaz. Bunların devri halinde aslından alınan verginin dörtte biri alınır.\" (2) Buna göre, anılan hükmün yürürlük tarihi olan 9/8/2016 tarihinden itibaren, azami tutardan vergi alınan sözleşmelere ilişkin olarak, sözleşmenin diğer hükümlerinde değişiklik olmaksızın sadece bedelin artırılmasına dair yeni bir kağıt düzenlenmesi halinde, değişikliğe ilişkin bu kağıt için artan bedel nedeniyle tekrar damga vergisi alınmayacaktır. (3) Öte yandan, sözleşmelerin bedeli dışında ilave iş ve miktar gibi unsurlarının da değiştirilmesi halinde, değişikliğe ilişkin artan tutardan ayrıca damga vergisi alınacaktır\" açıklamalarına yer verilmiştir. Buna göre, 6728 sayılı Kanunun 25 inci maddesiyle yapılan düzenlemede azami haddin uygulanmasına ilişkin olarak, daha önce azami hadden vergi alınmış bir kağıdın diğer hükümlerinde değişiklik olmaksızın sadece bedelin artırılmasına dair düzenlenen yeni kağıt için Kanunun yürürlük tarihinden itibaren düzenlenmiş olma şartı aranmakta olup azami had uygulanan ilk kağıdın düzenlenme tarihi için herhangi bir tarih kısıtlaması bulunmamaktadır. Bu itibarla, daha önce azami hadden damga vergisine tabi tutulan bir kağıdın diğer hükümlerinde değişiklik olmaksızın sadece bedelin artırılmasına yönelik olarak düzenlenen yeni kağıdın Kanunun yürürlük tarihinden itibaren düzenlenmiş olması durumunda, değişikliğe ilişkin bu kağıt için artan bedel nedeniyle tekrar damga vergisi alınmayacaktır. Yukarıda yapılan açıklamalar çerçevesinde, 60 Seri No.lu Damga Vergisi Kanunu Genel Tebliğinin \"Azami tutardan vergi alınması uygulaması\" başlıklı 5 inci maddesinde yer alan örnekte, maddede yapılan açıklamalara aykırılık teşkil eden bir husus bulunmamaktadır.” denilmektedir. Gelir İdaresi Başkanlığının yazısında, daha önce azami hadden damga vergisine tabi tutulan bir kağıdın düzenlendiği tarihe bakılmaksızın, bu kağıdın diğer hükümlerinde değişiklik olmaksızın sadece bedelin arttırılmasına dair düzenlenen yeni sözleşmeden, 6728 sayılı Kanunun yürürlük tarihi olan 09.08.2016 tarihinden sonra düzenlenmiş olması durumunda, artan bedel üzerinden damga vergisi alınmayacağı ifade edilmektedir. Bilgi edinilmesini rica ederim. Saygılarımla, Yunus TUTAR Başkan Güncelleme: 20.08.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2018-1 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2018-1-sayili-genelge.html",
        "title": "",
        "target": "",
        "type": "internal"
      },
      {
        "text": "2018-1 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2018-1-sayili-genelge.html",
        "title": "",
        "target": "_top",
        "type": "internal"
      },
      {
        "text": "BEYANNAMELER",
        "href": "beyannameler-dizini.html",
        "title": "BEYANNAMELER-FIHRIST",
        "target": "",
        "type": "internal"
      },
      {
        "text": "6 SAYILI GENELGE",
        "href": "noterlik-k-81-maddesinin-uygulamasi-birlestirilmis-6-sayili-genelge.html#dzeltmeninsadecenoterlertarafndanyaplabilecei",
        "title": "NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "beyanname-genelge-genelyazilar.html",
        "title": "BEYANNAME - GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "beyanname-mevzuat.html",
        "title": "BEYANNAME-MEVZUAT",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "BEYANNAME GENEL-VEZNE",
        "target": "",
        "type": "internal"
      },
      {
        "text": "Güncelleme: 20.08.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2018-1 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2018-1 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"Sözleşmede&nbsp;değişiklik yapan kağıdın artan miktardan damga vergisine tabi tutulup tutulmayacağı hk\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık&nbsp;– 25-1514 Ankara, 30.01.2018 Özü:Azami hadden damga vergisine tabi tutulan sözleşmede&nbsp;değişiklik yapan kağıdın artan miktardan damga vergisine tabi tutulup...\" />\n\n   <link rel=\"canonical\" content=\"noterlikrehberi.net/rehber/index.html?2018-1-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2018-1-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"Sözleşmede&nbsp;değişiklik yapan kağıdın artan miktardan damga vergisine tabi tutulup tutulmayacağı hk\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2018-1 sayılı genelge\",\n\n   mailsubject: \"Tavsiye: Noterlik Rehberi - 2018-1 sayılı genelge &nbsp; &nbsp;BEYANNAMELER&nbsp; &nbsp;6 SAYILI GENELGE&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;VEZNE\",\n\n   sharesubject: \"Noterlik Rehberi - 2018-1 sayılı genelge &nbsp; &nbsp;BEYANNAMELER&nbsp; &nbsp;6 SAYILI GENELGE&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2018-1-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2018-1-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2018-1-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2018-1-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2018-1-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2018-1-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2018-1-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2018-1 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2018-1-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2018-1 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"beyannameler-dizini.html\" class=\"topiclink\" title=\"BEYANNAMELER-FIHRIST\">BEYANNAMELER</a>  &nbsp; <a href=\"noterlik-k-81-maddesinin-uygulamasi-birlestirilmis-6-sayili-genelge.html#dzeltmeninsadecenoterlertarafndanyaplabilecei\" class=\"topiclink\" title=\"NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE\">6 SAYILI GENELGE</a>  &nbsp; <a href=\"beyanname-genelge-genelyazilar.html\" class=\"topiclink\" title=\"BEYANNAME - GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"beyanname-mevzuat.html\" class=\"topiclink\" title=\"BEYANNAME-MEVZUAT\">MEVZUAT</a>  &nbsp; <a href=\"javascript:void(0);\" onclick=\"return hmshowPopup(event, popid_1310896783, this);\" class=\"popuplink\" title=\"BEYANNAME GENEL-VEZNE\">VEZNE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"margin: 0 0 8px 0;\">Mali Danışmanlık <span style=\"font-weight: bold;\">– 25-1514</span></p>\n\n<p style=\"margin: 0 0 8px 0;\">Ankara, 30.01.2018</p>\n\n<p style=\"margin: 0 0 8px 0;\">Özü:Azami hadden damga vergisine tabi tutulan sözleşmede değişiklik yapan kağıdın artan miktardan damga vergisine tabi tutulup tutulmayacağı hk</p>\n\n<p style=\"margin: 0 0 8px 0;\"> </p>\n\n<p style=\"margin: 0 0 8px 0;\"> </p>\n\n<p style=\"margin: 0 0 8px 0;\">.......................  &nbsp; &nbsp; &nbsp; &nbsp; &nbsp; NOTER ODASI BAŞKANLIĞINA</p>\n\n<p style=\"margin: 0 0 8px 0;\">........................  &nbsp; &nbsp; &nbsp; &nbsp; &nbsp;NOTERLİĞİNE</p>\n\n<p style=\"margin: 0 0 8px 0;\"> </p>\n\n<p style=\"text-align: center; margin: 0 0 8px 0;\"><span style=\"font-weight: bold;\">GENELGE &nbsp;(1)</span></p>\n\n<p style=\"margin: 0 0 8px 0;\"><span style=\"font-weight: bold;\"> </span></p>\n\n<p style=\"margin: 0 0 8px 0;\">6728 sayılı Kanun ile 488 sayılı Damga Vergisi Kanununda yapılan değişikliğe göre 09.08.2016 tarihi öncesinde düzenlenen ve azami hadden damga vergisine tabi tutulan bir kağıdın bilahare sadece değerinin artırılması durumunda damga vergisinin ne şekilde uygulanacağı hakkında Gelir İdaresi Başkanlığından görüş talep edilmiştir.</p>\n\n<p style=\"margin: 0 0 8px 0;\">Gelir İdaresi Başkanlığından cevaben alınan ve Yönetim Kurulumuzun 22.01.2018 günlü toplantısında görüşülen 19.12.2017 tarih ve 151906 sayılı yazıda;</p>\n\n<p style=\"margin: 0 0 8px 0;\">“Başkanlığımız kayıtlarına 23/12/2016 tarihinde intikal eden 09/12/2016 tarih ve Mali Danışmalık-287-21874 sayılı yazınız ve ekinin incelenmesinden, bir noterliğinizden Birliğinize intikal eden ve Yönetim Kurulunuzun 09/12/2016 günlü toplantısında görüşülen yazıda, 488 sayılı Damga Vergisi Kanununun 14 üncü maddesinde yapılan değişikle, ilk düzenlendiğinde azami hadden damga vergisine tabi olan bir mukaveledeki değişiklik sonucunda sadece bedel artırımı yapılması halinde, artan bedel üzerinden damga vergisi alınmaması yönünde düzenleme getirildiği, ilk sözleşmenin 2013 yılında düzenlendiği ve azami hadden vergilendirildiği, sözleşmenin diğer hükümlerinde bir değişiklik olmaksızın sadece bedelinin arttırıldığı, yeni sözleşmenin de vergilendirilmesi halinde azami hadden vergilendirilmesi gerektiği belirtilerek, yeni sözleşmenin 2013 yılı azami haddi ile 2016 yılı azami hadleri arasındaki fark üzerinden mi vergilendirileceği, Kanunda herhangi bir kısıtlama olmadığı için yıl esas alınmadan damga vergisi aranılmaması gerektiği mi, yoksa Kanunun yürürlük tarihi nedeni ile yeni bir sözleşme olarak değerlendirilerek damga vergisi tahsil edilip edilmeyeceği hususlarında Birliğinizin görüşünün sorulması üzerine, Başkanlığımızca 29/09/2016 tarih ve 29842 sayılı Resmi Gazetede yayımlanan 60 Seri No.lu Damga Vergisi Kanunu Genel Tebliğinin &quot;Azami tutardan vergi alınması uygulaması&quot; başlıklı 5 inci maddesinde yer alan örnekten bahisle ilk düzenlendiğinde azami hadden damga vergisine tabi tutulan sözleşmenin düzenlenme tarihinin de söz konusu değişikliğin yayımı tarihinden sonra olması gerektiği sonucuna varıldığı belirtilerek, konu hakkında Başkanlığımız görüşünün sorulduğu anlaşılmaktadır.</p>\n\n<p style=\"margin: 0 0 8px 0;\"> 488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 10 uncu maddesinde, belli para teriminin, kağıtların ihtiva ettiği veya bunlarda yazılı rakamların hasıl edeceği parayı ifade ettiği; 14 üncü maddesinin birinci fıkrasında, kağıtların damga vergisinin bu kanuna ekli (1) sayılı tabloda yazılı nispet veya miktarlarda alınacağı, her bir kağıt için hesaplanacak vergi tutarının (1) sayılı tabloda yer alan sınırlamalar saklı kalmak üzere 800 bin Yeni Türk Lirasını (56 Seri No'lu Damga Vergisi Kanunu Genel Tebliği ile 2013 yılı için 1.487.397,70 TL- 61 Seri No.lu Damga Vergisi Kanunu Genel Tebliği ile 2017 yılı için 1.865.946,80 TL, 62 Seri Nolu Damga Vergisi Kanunu Genel Tebliğde 2018 yılı için 2.135.949,30 TL) aşamayacağı; ikinci fıkrasında, belli parayı ihtiva eden mukavelenamelerin değiştirilmesi halinde artan miktarın aynı nispette vergiye tabi olacağı, (6728 sayılı Kanunun 25 inci maddesiyle eklenen cümle; Yürürlük 09.08.2016) birinci fıkraya göre azami tutardan vergi alınan mukavelenamelerin, diğer hükümlerinde değişiklik olmaksızın sadece bedelinin artması durumunda, artan bedele ilişkin bu hükmün uygulanmayacağı hükme bağlanmıştır.</p>\n\n<p style=\"margin: 0 0 8px 0;\">Mezkur Kanuna ekli (1) sayılı tablonun,”1- <span style=\"font-style: italic;\">Akitlerle ilgili kağıtlar</span>&quot; başlıklı bölümünün A/l fıkrasında, belli parayı ihtiva eden mukavelenameler, taahhütnameler ve temliknamelerin nispi damga vergisine tabi tutulacağı hüküm altına alınmıştır.</p>\n\n<p style=\"margin: 0 0 8px 0;\"> </p>\n\n<p style=\"margin: 0 0 8px 0;\">Diğer taraftan, 29/09/2016 tarihli 29842 sayılı Resmi Gazete'de yayımlanarak yürürlüğe giren 60 Seri No.lu Damga Vergisi Kanunu Genel Tebliğinin &quot;Azami tutardan vergi alınması uygulaması&quot; başlıklı 5 inci maddesinde;</p>\n\n<p style=\"margin: 0 0 8px 0;\"><span style=\"font-style: italic;\">&quot;(I) 6728 sayılı Kanunun 25 inci maddesiyle 488 sayılı Kanunun 14 üncü maddesinin ikinci fıkrasının birinci cümlesinden sonra gelmek üzere, &quot;Birinci fıkraya göre azami tutardan vergi alınan mukavelenamelerin, diğer hükümlerinde değişiklik olmaksızın sadece bedelinin artması durumunda, artan bedele ilişkin bu hüküm uygulanmaz</span>.&quot; <span style=\"font-style: italic;\">cümlesi eklenmiş olup, anılan fıkra aşağıdaki gibidir,</span></p>\n\n<p style=\"margin: 0 0 8px 0;\"><span style=\"font-style: italic;\">&quot;Belli parayı ihtiva eden mukavelenamelerin değiştirilmesi halinde artan miktar aynı nispette vergiye tabidir. Birinci fıkraya göre azami tutardan vergi alınan mukavelenamelerin, diğer hükümlerinde değişiklik olmaksızın sadece bedelinin artması durumunda, artan bedele ilişkin bu hüküm uygulanmaz. Bunların devri halinde aslından alınan verginin dörtte biri alınır</span>.&quot;</p>\n\n<p style=\"margin: 0 0 8px 0;\"><span style=\"font-style: italic;\">(2) Buna göre, anılan hükmün yürürlük tarihi olan 9/8/2016 tarihinden itibaren, azami tutardan vergi alınan sözleşmelere ilişkin olarak, sözleşmenin diğer hükümlerinde değişiklik olmaksızın sadece bedelin artırılmasına dair yeni bir kağıt düzenlenmesi halinde, değişikliğe ilişkin bu kağıt için artan bedel nedeniyle tekrar damga vergisi alınmayacaktır.</span></p>\n\n<p style=\"margin: 0 0 8px 0;\"><span style=\"font-style: italic;\">(3) Öte yandan, sözleşmelerin bedeli dışında ilave iş ve miktar gibi unsurlarının da değiştirilmesi halinde</span>, <span style=\"font-style: italic;\">değişikliğe ilişkin artan tutardan ayrıca damga vergisi alınacaktır&quot;</span></p>\n\n<p style=\"margin: 0 0 8px 0;\">açıklamalarına yer verilmiştir.</p>\n\n<p style=\"margin: 0 0 8px 0;\">Buna göre, 6728 sayılı Kanunun 25 inci maddesiyle yapılan düzenlemede azami haddin uygulanmasına ilişkin olarak, daha önce azami hadden vergi alınmış bir kağıdın diğer hükümlerinde değişiklik olmaksızın sadece bedelin artırılmasına dair düzenlenen yeni kağıt için Kanunun yürürlük tarihinden itibaren düzenlenmiş olma şartı aranmakta olup azami had uygulanan ilk kağıdın düzenlenme tarihi için herhangi bir tarih kısıtlaması bulunmamaktadır.</p>\n\n<p style=\"margin: 0 0 8px 0;\">Bu itibarla, daha önce azami hadden damga vergisine tabi tutulan bir kağıdın diğer hükümlerinde değişiklik olmaksızın sadece bedelin artırılmasına yönelik olarak düzenlenen yeni kağıdın Kanunun yürürlük tarihinden itibaren düzenlenmiş olması durumunda, değişikliğe ilişkin bu kağıt için artan bedel nedeniyle tekrar damga vergisi alınmayacaktır.</p>\n\n<p style=\"margin: 0 0 8px 0;\">Yukarıda yapılan açıklamalar çerçevesinde, 60 Seri No.lu Damga Vergisi Kanunu Genel Tebliğinin &quot;Azami tutardan vergi alınması uygulaması&quot; başlıklı 5 inci maddesinde yer alan örnekte, maddede yapılan açıklamalara aykırılık teşkil eden bir husus bulunmamaktadır.”</p>\n\n<p style=\"margin: 0 0 8px 0;\">denilmektedir.</p>\n\n<p style=\"margin: 0 0 8px 0;\">Gelir İdaresi Başkanlığının yazısında, daha önce azami hadden damga vergisine tabi tutulan bir kağıdın düzenlendiği tarihe bakılmaksızın, bu kağıdın diğer hükümlerinde değişiklik olmaksızın <span style=\"text-decoration: underline;\">sadece bedelin arttırılmasına</span> dair düzenlenen yeni sözleşmeden, 6728 sayılı Kanunun yürürlük tarihi olan 09.08.2016 tarihinden sonra düzenlenmiş olması durumunda, artan bedel üzerinden damga vergisi alınmayacağı ifade edilmektedir. Bilgi edinilmesini rica ederim. Saygılarımla,</p>\n\n<p style=\"margin: 0 0 8px 0;\"> </p>\n\n<p style=\"margin: 0 0 8px 0;\"><span style=\"font-weight: bold;\">Yunus TUTAR</span></p>\n\n<p style=\"margin: 0 0 8px 0;\"><span style=\"font-weight: bold;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2018-1-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:15.110081"
}