{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2021-10-sayili-genelge.html",
    "title": "2021-10 sayılı genelge",
    "description": "Mali Danışmanlık-135-20111 Ankara,  07.06.2021      Özü: Taahhütname ve yetki belgesi hk.       G E N E L G E ( 10 )    Bir noterliğimizden alınan ve Genelgemiz ekinde örn",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2021-10 sayılı genelge Email Gönder 2021-10 sayılı genelge << Fihrist-Ana sayfa >> 2021-10 sayılı genelge TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE Mali Danışmanlık-135-20111 Ankara,  07.06.2021 Özü: Taahhütname ve yetki belgesi hk. G E N E L G E ( 10 ) Bir noterliğimizden alınan ve Genelgemiz ekinde örneği mevcut olan “Taahhütname ve Yetki Belgesi” başlıklı işlem örneğinin, nispi harç ve damga vergisine tabi olup olmadığı konusunda Gelir İdaresi Başkanlığından görüş talep edilmiştir. Gelir İdaresi Başkanlığından cevaben alınan ve Yönetim Kurulumuzun 24.05.2021 günlü toplantısında görüşülen, 03.05.2021 günlü ve 58233 sayılı yazıda, “İlgide kayıtlı yazınız ve ekinin incelenmesinden, bir şirket ile BP arasında düzenlenecek \"Taahhütname ve Yetki Belgesi\" başlıklı kağıdın noterliklerde onayı sırasında ne şekilde damga vergisi ve harç uygulanması gerektiği hususunda Başkanlığımız görüşünün talep edildiği anlaşılmaktadır. 492 sayılı Harçlar Kanununun 38 inci maddesinin birinci fıkrasında, noter işlemlerinden bu kanuna bağlı (2) sayılı tarifede yazılı olanların noter harçlarına tabi olduğu, pey akçesi, zamanı rücu, ücret tevkifi, cezai şart gibi bir akdin müeyyidesi kabilinden olan taahhütlerden, başlı başına bir akde konu olmadıkça harç alınmayacağı belirtilmiş; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmıştır. Kanunun \"Değer Esası\" başlıklı 42 nci maddesinde, değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlıkların esas olduğu; menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesinin zorunlu olduğu hüküm altına alınmıştır. Kanuna bağlı (2) sayılı tarifenin I-1 inci maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi harç alınacağı; II-1 inci maddesinde ise, belli meblağı ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden maktu harç aranılacağı hüküm altına alınmıştır. Diğer taraftan, 488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 2 nci maddesinde, vergiye tabi kağıtlar mahiyetinde bulunan veya onların yerini alan mektup ve şerhlerle, bu kağıtların hükümlerinin yenilenmesine, uzatılmasına, değiştirilmesine, devrine veya bozulmasına ilişkin mektup ve şerhlerin de damga vergisine tabi olduğu; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı; 6 ncı maddesinin (6728 sayılı Kanunun 24 üncü maddesi ile eklenen) son fıkrasında, pey akçesi, cayma tazminatı, ücret tevkifi, cezai şart gibi bir sözleşmenin müeyyidesi mahiyetinde olan taahhütlerden, başlı başına bir sözleşmeye konu olmadıkça damga vergisi alınmayacağı; 10 uncu maddesinde, damga vergisinin nispi veya maktu olarak alınacağı, nispi vergide, kağıtların nev'i ve mahiyetlerine göre, bu kağıtlarda yazılı belli paranın esas alınacağı, belli para teriminin ise kağıtların ihtiva ettiği veya bunlarda yazılı rakamların hasıl edeceği parayı ifade edeceği hükümlerine yer verilmiştir. Mezkur Kanuna ekli (1) sayılı tablonun \"I-Akitlerle ilgili kağıtlar\" başlıklı bölümünün A/1 fıkrasında, belli parayı ihtiva eden mukavelename, taahhütname ve temliknamelerin nispi damga vergisine tabi tutulacağı hükme bağlanmıştır. Taahhüt, üstüne alma, üstlenme, bir şey hakkında söz verme, kendi ad ve hesabına bir gerçek kişiye veya özel, kamu tüzel kişisine karşı yazılı veya sözlü olarak bir işin yapımını veya bir malın teslimini yüklenmektir. Taahhüdün yazılı şekline ise taahhütname denilmekte olup, belli parayı içeren taahhütnameler damga vergisine konu teşkil etmektedir. Bu çerçevede, ilgide kayıtlı yazınız ekinde yer alan \"Taahhütname ve Yetki Belgesi” başlıklı kağıdın incelenmesinden, bir şirketin akaryakıt ve servis istasyonu olarak BP ile imzaladığı bayilik anlaşmasının süresi sonunda veya süresinden önce fesh edilmesi halinde, sona erme tarihini müteakip en geç 3 gün içerisinde akaryakıt istasyonunun bila bedel ile tahliye edileceği, yetkili idare tarafından adlarına tanzim olunan işyeri açma ve çalışma ruhsatının (GSM), BP veya BP'nin bildireceği gerçek veya tüzel kişiye bila bedelle devredileceği, devir işleminin gerçekleşmemesi halinde, adlarına tanzim olunan GSM'nin iptal ettirileceğini, buna dair ilgililerden herhangi bir bedel talep edilmeyeceği, Enerji Piyasası Düzenleme Kurumu (EPDK) tarafından adlarına tanzim olunan akaryakıt ve/veya otogaz bayilik lisanslarının iptal edileceği, lisansın belirtilen süre içerisinde iptal edilmemesi halinde, BP veya tayin edeceği gerçek/tüzel kişi tarafından lisanslarının iptal edileceği, bu kapsamda BP veya tayin edeceği gerçek veya tüzel kişinin işlemleri yapmaya yetkili olduğu, taahhütnamede belirtilen sürede gerekli devir, tahliye ve iptal işlemlerinin yerine getirilmemesi halinde gecikilen her gün için BP'ye 10.000 TL (on bin Türk Lirası) tutarında ceza ödeneceği, BP'nin kar mahrumiyeti ve tüm diğer haklarının saklı olduğunun kabul beyan ve taahhüt edildiği belirlemelerine yer verildiği ancak kağıtta taahhütte bulunanın imzasının yer almadığı anlaşılmaktadır. Bu itibarla, bir şirketin akaryakıt ve servis istasyonu olarak BP ile noterlikte imzalanacağı belirtilen \"Taahhütname ve Yetki Belgesi\" başlıklı kağıdın, 492 sayılı Harçlar Kanununun 42 nci maddesinde belirtilen manada menkul veya gayrimenkul bir malın aynına yönelik bir taahhüdü ihtiva etmediği ve belli bir değere konu teşkil etmediği anlaşıldığından, söz konusu sözleşmenin noterde tasdik edilmesi işleminden 492 sayılı Kanuna bağlı (2) sayılı tarifenin II-1 inci maddesine göre maktu harç aranılması gerekmektedir. Ayrıca, 492 sayılı Kanunun 38 inci maddesi hükmü gereğince, cezai şart gibi akdin müeyyidesi kabilinden olan taahhütlerden başlı başına bir akde konu olmadıkça harç alınmayacağından, sözleşmede yer alan cezai şarta ilişkin düzenlemenin harç uygulamasına tesiri olmayacaktır. Öte yandan, ilgide kayıtlı yazınız ekinde yer alan \"Taahhütname ve Yetki Belgesi\" başlıklı imzasız kağıt örneğinin incelenmesinden, taahhüt işlemine ilişkin bir bedele yer verilmediği anlaşılmış olup, başlı başına bir akde konu olmadıkça cezai şart nedeniyle damga vergisi alınmayacağı da dikkate alındığında, söz konusu kağıdın yazınız ekindeki gibi düzenlenmesi koşuluyla damga vergisi aranmayacaktır.”denilmektedir. Gelir İdaresi Başkanlığı görüşüne göre, 1.a) Ekli işlem örneğine uygun olarak düzenlenecek kağıt damga vergisine tabi tutulmayacaktır.2.b) 492 sayılı Kanunun 42 nci maddesinde belirtilen manada bir taahüde yer verilmeyen işlemde değer gösterilmesi söz konusu olmayacağından maktu harca tabi olacaktır.3.c) 488 sayılı Kanunun 6 ncı ve 492 sayılı Kanunun 38 inci madde hükümleri gereğince bir akdin müeyyidesi kabilinden olan cezai şart taahhütleri başlı başına bir akde konu olmadıkça damga vergisi ve harca tabi tutulamayacağından, “Taahütname ve Yetki Belgesi” başlıklı işlemde yer alan cezai şart taahüdünün damga vergisi ve harca etkisi olmayacaktır.4.d) 09.08.2016 günlü ve 2016/93 sayılı Genel Yazımızın C/2 bölümünde, başlı başına bir akde konu olmayan cezai şart taahhüdünün damga vergisi ve harca tabi tutulmayacağı belirtilmiştir.             Bilgilerinizi rica ederim. Dursun CİN Başkan Ek: İşlem Örneği Ek için tıklayınız. Güncelleme: 23.10.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2021-10 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2021-10-sayili-genelge.html",
        "title": "",
        "target": "",
        "type": "internal"
      },
      {
        "text": "2021-10 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2021-10-sayili-genelge.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Harçlar Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Damga Vergisi Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "(1) sayılı tablo",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Ek için tıklayınız.",
        "href": "https://portal.tnb.org.tr/GenelgeGenelYaziEklerDocLib/202167122310220210607113727608.pdf",
        "title": "",
        "target": "_blank",
        "type": "external"
      },
      {
        "text": "Güncelleme: 23.10.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2021-10 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2021-10 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık-135-20111 Ankara, &nbsp;07.06.2021 &nbsp; &nbsp; &nbsp;Özü: Taahhütname ve yetki belgesi hk. &nbsp; &nbsp; &nbsp; G E N E L G E ( 10 ) &nbsp; &nbsp;Bir noterliğimizden alınan ve Genelgemiz ekinde örn\" />\n\n   <link rel=\"canonical\" content=\"noterlikrehberi.net/rehber/index.html?2021-10-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2021-10-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2021-10 sayılı genelge\",\n\n   mailsubject: \"Tavsiye: Noterlik Rehberi - 2021-10 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - 2021-10 sayılı genelge &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2021-10-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-10-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2021-10-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2021-10-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2021-10-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2021-10-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2021-10-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2021-10 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2021-10-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2021-10 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\" style=\"background: #ffffff;\">Mali Danışmanlık<span style=\"font-weight: bold;\">-135-20111</span></p>\n\n<p class=\"p_Normal\" style=\"background: #ffffff;\">Ankara, &nbsp;07.06.2021 &nbsp; &nbsp; </p>\n\n<p class=\"p_Normal\">Özü: Taahhütname ve yetki belgesi hk. </p>\n\n<p class=\"p_Normal\" style=\"background: #ffffff;\"><span style=\"font-weight: bold;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">&nbsp;</span></p>\n\n<p class=\"p_Normal\" style=\"text-align: center; background: #ffffff;\"> <span style=\"font-weight: bold;\">G E N E L G E</span></p>\n\n<p class=\"p_Normal\" style=\"text-align: center; background: #ffffff;\"><span style=\"font-weight: bold;\">( 10 )</span></p>\n\n<p class=\"p_Normal\" style=\"text-align: center; background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">&nbsp;</span></p>\n\n<p class=\"p_Normal\" style=\"background: #ffffff;\">Bir noterliğimizden alınan ve Genelgemiz ekinde örneği mevcut olan “Taahhütname ve Yetki Belgesi” başlıklı işlem örneğinin, nispi harç ve damga vergisine tabi olup olmadığı konusunda Gelir İdaresi Başkanlığından görüş talep edilmiştir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Gelir İdaresi Başkanlığından cevaben alınan ve Yönetim Kurulumuzun 24.05.2021 günlü toplantısında görüşülen, 03.05.2021 günlü ve 58233 sayılı yazıda,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;“İlgide kayıtlı yazınız ve ekinin incelenmesinden, bir şirket ile BP arasında düzenlenecek &quot;Taahhütname ve Yetki Belgesi&quot; başlıklı kağıdın noterliklerde onayı sırasında ne şekilde damga vergisi ve harç uygulanması gerektiği hususunda Başkanlığımız görüşünün talep edildiği anlaşılmaktadır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;492 sayılı <a href=\"javascript:void(0);\" onclick=\"return hmshowPopup(event, popid_12661995, this);\" class=\"popuplink\">Harçlar Kanunu</a>nun 38 inci maddesinin birinci fıkrasında, noter işlemlerinden bu kanuna bağlı (2) sayılı tarifede yazılı olanların noter harçlarına tabi olduğu, pey akçesi, zamanı rücu, ücret tevkifi, cezai şart gibi bir akdin müeyyidesi kabilinden olan taahhütlerden, başlı başına bir akde konu olmadıkça harç alınmayacağı belirtilmiş; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmıştır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Kanunun &quot;Değer Esası&quot; başlıklı 42 nci maddesinde, değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlıkların esas olduğu; menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesinin zorunlu olduğu hüküm altına alınmıştır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Kanuna bağlı (2) sayılı tarifenin I-1 inci maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi harç alınacağı; II-1 inci maddesinde ise, belli meblağı ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden maktu harç aranılacağı hüküm altına alınmıştır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Diğer taraftan, 488 sayılı <a href=\"javascript:void(0);\" onclick=\"return hmshowPopup(event, popid_1216844235X, this);\" class=\"popuplink\">Damga Vergisi Kanunu</a>nun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 2 nci maddesinde, vergiye tabi kağıtlar mahiyetinde bulunan veya onların yerini alan mektup ve şerhlerle, bu kağıtların hükümlerinin yenilenmesine, uzatılmasına, değiştirilmesine, devrine veya bozulmasına ilişkin mektup ve şerhlerin de damga vergisine tabi olduğu; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı; 6 ncı maddesinin (6728 sayılı Kanunun 24 üncü maddesi ile eklenen) son fıkrasında, pey akçesi, cayma tazminatı, ücret tevkifi, cezai şart gibi bir sözleşmenin müeyyidesi mahiyetinde olan taahhütlerden, başlı başına bir sözleşmeye konu olmadıkça damga vergisi alınmayacağı; 10 uncu maddesinde, damga vergisinin nispi veya maktu olarak alınacağı, nispi vergide, kağıtların nev'i ve mahiyetlerine göre, bu kağıtlarda yazılı belli paranın esas alınacağı, belli para teriminin ise kağıtların ihtiva ettiği veya bunlarda yazılı rakamların hasıl edeceği parayı ifade edeceği hükümlerine yer verilmiştir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Mezkur Kanuna ekli <a href=\"javascript:void(0);\" onclick=\"return hmshowPopup(event, popid_1017380446, this);\" class=\"popuplink\">(1) sayılı tablo</a>nun &quot;I-Akitlerle ilgili kağıtlar&quot; başlıklı bölümünün A/1 fıkrasında, belli parayı ihtiva eden mukavelename, taahhütname ve temliknamelerin nispi damga vergisine tabi tutulacağı hükme bağlanmıştır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Taahhüt, üstüne alma, üstlenme, bir şey hakkında söz verme, kendi ad ve hesabına bir gerçek kişiye veya özel, kamu tüzel kişisine karşı yazılı veya sözlü olarak bir işin yapımını veya bir malın teslimini yüklenmektir. Taahhüdün yazılı şekline ise taahhütname denilmekte olup, belli parayı içeren taahhütnameler damga vergisine konu teşkil etmektedir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Bu çerçevede, ilgide kayıtlı yazınız ekinde yer alan &quot;Taahhütname ve Yetki Belgesi” başlıklı kağıdın incelenmesinden, bir şirketin akaryakıt ve servis istasyonu olarak BP ile imzaladığı bayilik anlaşmasının süresi sonunda veya süresinden önce fesh edilmesi halinde, sona erme tarihini müteakip en geç 3 gün içerisinde akaryakıt istasyonunun bila bedel ile tahliye edileceği, yetkili idare tarafından adlarına tanzim olunan işyeri açma ve çalışma ruhsatının (GSM), BP veya BP'nin bildireceği gerçek veya tüzel kişiye bila bedelle devredileceği, devir işleminin gerçekleşmemesi halinde, adlarına tanzim olunan GSM'nin iptal ettirileceğini, buna dair ilgililerden herhangi bir bedel talep edilmeyeceği, Enerji Piyasası Düzenleme Kurumu (EPDK) tarafından adlarına tanzim olunan akaryakıt ve/veya otogaz bayilik lisanslarının iptal edileceği, lisansın belirtilen süre içerisinde iptal edilmemesi halinde, BP veya tayin edeceği gerçek/tüzel kişi tarafından lisanslarının iptal edileceği, bu kapsamda BP veya tayin edeceği gerçek veya tüzel kişinin işlemleri yapmaya yetkili olduğu, taahhütnamede belirtilen sürede gerekli devir, tahliye ve iptal işlemlerinin yerine getirilmemesi halinde gecikilen her gün için BP'ye 10.000 TL (on bin Türk Lirası) tutarında ceza ödeneceği, BP'nin kar mahrumiyeti ve tüm diğer haklarının saklı olduğunun kabul beyan ve taahhüt edildiği belirlemelerine yer verildiği ancak kağıtta taahhütte bulunanın imzasının yer almadığı anlaşılmaktadır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Bu itibarla, bir şirketin akaryakıt ve servis istasyonu olarak BP ile noterlikte imzalanacağı belirtilen &quot;Taahhütname ve Yetki Belgesi&quot; başlıklı kağıdın, 492 sayılı Harçlar Kanununun 42 nci maddesinde belirtilen manada menkul veya gayrimenkul bir malın aynına yönelik bir taahhüdü ihtiva etmediği ve belli bir değere konu teşkil etmediği anlaşıldığından, söz konusu sözleşmenin noterde tasdik edilmesi işleminden 492 sayılı Kanuna bağlı (2) sayılı tarifenin II-1 inci maddesine göre maktu harç aranılması gerekmektedir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Ayrıca, 492 sayılı Kanunun 38 inci maddesi hükmü gereğince, cezai şart gibi akdin müeyyidesi kabilinden olan taahhütlerden başlı başına bir akde konu olmadıkça harç alınmayacağından, sözleşmede yer alan cezai şarta ilişkin düzenlemenin harç uygulamasına tesiri olmayacaktır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Öte yandan, ilgide kayıtlı yazınız ekinde yer alan &quot;Taahhütname ve Yetki Belgesi&quot; başlıklı imzasız kağıt örneğinin incelenmesinden, taahhüt işlemine ilişkin bir bedele yer verilmediği anlaşılmış olup, başlı başına bir akde konu olmadıkça cezai şart nedeniyle damga vergisi alınmayacağı da dikkate alındığında, söz konusu kağıdın yazınız ekindeki gibi düzenlenmesi koşuluyla damga vergisi aranmayacaktır.”denilmektedir. </p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp;Gelir İdaresi Başkanlığı görüşüne göre,</p>\n\n<p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"display:inline-block;width:20px;margin-left:-20px\">1.</span>a) Ekli işlem örneğine uygun olarak düzenlenecek kağıt damga vergisine tabi tutulmayacaktır.</p><p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"display:inline-block;width:20px;margin-left:-20px\">2.</span>b) 492 sayılı Kanunun 42 nci maddesinde belirtilen manada bir taahüde yer verilmeyen işlemde değer gösterilmesi söz konusu olmayacağından<span style=\"font-weight: bold;\"> maktu harca tabi olacaktır.</span></p><p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"display:inline-block;width:20px;margin-left:-20px\">3.</span>c) 488 sayılı Kanunun 6 ncı ve 492 sayılı Kanunun 38 inci madde hükümleri gereğince bir akdin müeyyidesi kabilinden olan cezai şart taahhütleri başlı başına bir akde konu olmadıkça damga vergisi ve harca tabi tutulamayacağından, “Taahütname ve Yetki Belgesi” başlıklı <span style=\"font-weight: bold;\">işlemde yer alan cezai şart taahüdünün damga vergisi ve harca etkisi olmayacaktır.</span></p><p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"display:inline-block;width:20px;margin-left:-20px\">4.</span>d) 09.08.2016 günlü ve 2016/93 sayılı Genel Yazımızın C/2 bölümünde, başlı başına bir akde konu olmayan <span style=\"font-weight: bold;\">cezai şart taahhüdünün damga vergisi ve harca tabi tutulmayacağı</span> belirtilmiştir.</p><p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; &nbsp; Bilgilerinizi rica ederim.</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Dursun CİN</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Başkan</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">&nbsp;</span></p>\n\n<p class=\"p_Normal\" style=\"background: #ffffff;\">Ek: İşlem Örneği</p>\n\n<p class=\"p_Normal\">&nbsp;</p>\n\n<p class=\"p_Normal\"><span style=\"font-weight: bold; background-color: #ffffff;\"><a href=\"https://portal.tnb.org.tr/GenelgeGenelYaziEklerDocLib/202167122310220210607113727608.pdf\" target=\"_blank\" onclick=\"return HMTrackTopiclink(this);\" class=\"weblink\">Ek için tıklayınız.</a></span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-10-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 23.10.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:31.735356"
}