{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2021-143-sayili-genelyazi.html",
    "title": "2021-143 sayılı genelyazı",
    "description": "Mali Danışmanlık-99-15400 Ankara,   22.04.2021 Özü: Noterlik Muvazene ve Yevmiye Defterinin Tasdiki hk.     ........................ NOTER ODASI BAŞKANLIĞINA ................",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2021-143 sayılı genelyazı Email Gönder 2021-143 sayılı genelyazı << Fihrist-Ana sayfa >> 2021-143 sayılı genelyazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Mali Danışmanlık-99-15400 Ankara,   22.04.2021 Özü: Noterlik Muvazene ve Yevmiye Defterinin Tasdiki hk. ........................ NOTER ODASI BAŞKANLIĞINA ........................ NOTERLİĞİNE Adalet Bakanlığı Hukuk İşleri Genel Müdürlüğüne gönderilen 08.03.2021 günlü ve Mali Danışmanlık-52-8274 sayılı yazımızda; “Noterlik defterlerinin tasdiki ile ilgili olarak; 1- Bir Noterliğimizden alınan 15.01.2021 tarih ve 2021/Muh. sayılı yazıda, Noterliğin yevmiye defterinin sayfalarının bitmesi üzerine, -Yeni kullanılacak olan yevmiye defterinin tasdiki için Gaziantep Nöbetçi Asliye Hukuk Mahkemesine yazılı başvuruda bulunulduğu, -Yevmiye defterinin tasdiki için 6 ncı Asliye Hukuk Mahkemesi Hakiminin görevlendirildiği, -Mahkeme hakiminin yevmiye defterinin tasdik işleminden başvuru ve karar harcı alınması talimatı verdiği, -Bu karar üzerine 54,40 TL başvuru harcı, 54,40 TL maktu karar harcı olmak üzere 108,80 TL harç ödendiği, -Mahkeme hakimine bu harcın alınmasının mevzuata uygun olmadığının söylendiğinde bu işlemin, dosya olarak değişik işlemlerden numara alarak geldiğinden bu dosyada başvuru ve karar harcı alınması gerektiğinin, belirtildiği, 2- Yine bir Noterliğimizden alınan 09.02.2021 tarih ve 2021/26 sayılı yazıda da, -Muvazene defteri ara onayını yapan Gaziantep 7. Asliye Hukuk Mahkemesince, 59,30 TL başvurma harcı, 59,30 TL peşin harç olmak üzere toplam 118,60 TL harç ödenmeden defter tasdik işleminin yapılmadığı, belirtilerek Mahkeme hakimince yapılan yevmiye defteri ve muvazene defteri tasdik işleminden, mahkeme başvuru ve karar harcının alınmasının usul hukukuna, mevzuata uygun olup olmadığı hususlarında Birliğimizden görüş talep edilmektedir. Her iki yazıda belirtilen hususlar Yönetim Kurulumuzun 15.02.2021 günlü toplantısında görüşülmüş ve aşağıda belirtilen gerekçeler ışığında bu tasdik işlemlerinin ilgili Hakimlikçe harca tutulmaması gerektiği düşüncesi ile konu hakkında Adalet Bakanlığından görüş alınmasına karar verilmiştir. Adalet Bakanlığına gönderilen yazımızda; “Bilindiği üzere, 492 sayılı Harçlar Kanununun; 38 inci maddesinde, “Noter işlemlerinden bu kanuna bağlı (2) sayılı tarifede yazılı olanları noter harçlarına tabidir,\" 41 inci maddesinde, “Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınır.” hükümleri yer almaktadır. Çok tabii olarak bahse konu işlemlerin noterler tarafından yapılması durumunda, yukarıda yer alan kanun hükümleri gereğince gerekli noter harcının tahsil edileceği hususunda bir tereddüt bulunmamaktadır. Diğer taraftan, noterliklerde tutulacak defterlerin kullanılmadan önce; -Bağlı bulunulan Hakimliğe (Asliye Hukuk Hakimine) tasdik ettirme zorunluluğunun 6100 sayılı Hukuk Mahkemeleri Kanununun 382 nci maddesinde sayılan haller arasında olmadığı, -İşlemin1512 sayılı Noterlik Kanununun 198/4 üncü maddesi delaleti ile Noterlik Kanunu Yönetmeliğinin 46/son ve 47/11 inci maddeleri uyarınca Kanundan doğan bir görev olduğu, -Ayrıca 492 sayılı Harçlar Kanununun 2/1 maddesi gereği bu Kanununa bağlı yargı işlemlerine dair (1) sayılı tarifede yazılı olan yargı harçlarına tabi olmadığı cihetle, noterlik defterlerinin ilgili Hakimlikçe tasdik işleminin, anılan tarifenin “Yargı harçları\" başlıklı anılan tarifenin (A/1) pozisyonundaki “Başvurma harcı” ve (A/3) pozisyonundaki “Karar ilam harcı” nı gerektiren hallerden olmadığı cihetle, noterliklerde tutulacak defterlerin kullanılmadan önce bağlı bulunulan Hakimliğe (Asliye Hukuk Hakimine) tasdik ettirilmesinin herhangi bir harca tabi işlem olmadığı değerlendirilmektedir. İncelenmesinden görüleceği üzere, Asliye Hukuk Hakimliğince gerçekleştirilmesi gereken noterlik yevmiye defteri ve muvazene defteri ve diğer noterlik defterlerinin tasdiki işleminden noter işlemi vasfı itibariyle harç tahsil edilmesi mümkün değildir.” şeklinde Birliğimiz görüşü de bildirilerek, konuya ilişkin yanlış bir uygulamaya mahal verilmemesi için noterliklerde tutulacak defterlerin kullanılmadan önce bağlı bulunulan Hakimliğe (Asliye Hukuk Hakimine) tasdik ettirilmesinde herhangi bir ad altında harç alınıp alınmayacağı konusunun Bakanlıklarınca değerlendirilmesi sonucunda tayin olunacak görüşün Birliğimize bildirilmesi istenilmiştir. Adalet Bakanlığı Hukuk İşleri Genel Müdürlüğünden cevaben alınan ve Yönetim Kurulumuzun 12.04.2021 günlü toplantısında görüşülen 31.03.2021 tarih ve E-98192251.151.04.2021/36/5846/9329 sayılı yazıda, konuyla ilgili olarak Teftiş Kurulu Başkanlığının yazı ekinde gönderilen 30.03.2021 tarihli E.53/2080 sayılı yazısında, “İlgi yazınız ekinde bulunan Türkiye Noterler Birliğinin 08/03/2021 tarihli ve Mali Danışmanlık-52-8274 sayılı yazısına istinaden, noterliklerde tutulacak defterlerin kullanılmadan önce bağlı bulunulan asliye hukuk hâkimliğine tasdik ettirilmesi nedeniyle herhangi bir harç alınıp alınmayacağı hususunda oluşturulacak görüşe esas olmak üzere konu hakkındaki Başkanlığımız değerlendirmesinin bildirilmesi istenmiştir. Bilindiği üzere; Noterlik Kanunu Yönetmeliğinin 46.maddesinin son fıkrasında, “Noterliklerde tutulacak defterler kullanılmadan önce bağlı bulundukları hakimliğe tasdik ettirilir.” 492 sayılı Harçlar Kanunu’nun “Mevzuu” başlıklı 2 nci maddesinin birinci fıkrasında, “Yargı işlemlerinden bu kanuna bağlı (1) sayılı tarifede yazılı olanları, yargı harçlarına tabidir.” hükümlerine yer verilmiş, 492 sayılı Harçlar Kanunu’ na bağlı “(1) Sayılı Tarife’nin “Yargı harçları” kapsamında alınması gereken harçlar, “A-Mahkeme Harçları” başlığı altında “I-başvurma harcı”, “II-celse harcı”, “III-Karar ve ilam harcı”, “IV-Temyiz, istinaf ve itiraz harçları” ve “V-Keşif harcı”; “D-Diğer yargı harçları” başlığı altında ise “I-Suret harçları”, “II-Muhafaza harçları”, “III-Defter tutma harçları”, “IV-Miras işlerine ait harçlar” ve “V-Vasiyetname tanzimine ait harçlar” şeklinde maktu ve nispi olmak üzere miktarları ile hangi talep, başvuru, iş ve işlemlerden alınacağı da belirtilmek suretiyle gösterilmiştir. Bunlar arasında Noterlik Kanunu Yönetmeliğinin 46.maddesinde düzenlenen noterliklerde tutulacak defterlerin kullanılmadan önce hâkimliğe tasdik ettirilmesi işlemi bulunmamaktadır. Bu itibarla 2709 sayılı Türkiye Cumhuriyeti Anayasasının vergi, resim, harç ve benzeri yükümlülüklerin kanunla konulacağına ilişkin 73 üncü maddesinin üçüncü fıkrası da nazara alındığında, herhangi bir kanunda öngörülmeyen, kıyas yoluyla genişletilmesi imkânı da bulunmayan, noterliklerde tutulacak defterlerin kullanılmadan önce bağlı bulundukları hâkimliğe tasdiki işleminden her ne ad altında olursa olsun herhangi bir yargı harcı alınmasına yasal olanak bulunmadığı değerlendirilmiştir.” denilmektedir. Adalet Bakanlığı Teftiş Kurulu Başkanlığının görüşüne göre, Asliye Hukuk Hakimliğince gerçekleştirilmesi gereken noterlik yevmiye defteri, muvazene defteri ve diğer noterlik defterlerinin tasdiki işleminden, her ne ad altında olursa olsun herhangi bir yargı harcı alınması mümkün değildir. Bilgilerinizi rica ederim. Dursun CİN Başkan GENEL YAZI: ( 143 ) Güncelleme: 28.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2021-143 sayılı genelyazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2021-143-sayili-genelyazi.html",
        "title": "",
        "target": "",
        "type": "internal"
      },
      {
        "text": "2021-143 sayılı genelyazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2021-143-sayili-genelyazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "Noterlik Kanunu Yönetmeliği",
        "href": "noterlik-kanunu-yonetmeligi.html",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 46.maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Harçlar Kanunu",
        "href": "https://www.resmigazete.gov.tr/eskiler/2020/12/20201229M1-10-1.pdf",
        "title": "",
        "target": "_blank",
        "type": "external"
      },
      {
        "text": "Noterlik Kanunu Yönetmeliğinin 46.maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Güncelleme: 28.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2021-143 sayılı genelyazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2021-143 sayılı genelyazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık-99-15400 Ankara, &nbsp; 22.04.2021 Özü: Noterlik Muvazene ve Yevmiye Defterinin Tasdiki hk. &nbsp; &nbsp; ........................ NOTER ODASI BAŞKANLIĞINA ................\" />\n\n   <link rel=\"canonical\" content=\"noterlikrehberi.net/rehber/index.html?2021-143-sayili-genelyazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2021-143-sayili-genelyazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2021-143 sayılı genelyazı\",\n\n   mailsubject: \"Tavsiye: Noterlik Rehberi - 2021-143 sayılı genelyazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2021-143 sayılı genelyazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2021-143-sayili-genelyazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-143-sayili-genelyazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2021-143-sayili-genelyazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2021-143-sayili-genelyazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2021-143-sayili-genelyazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2021-143-sayili-genelyazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2021-143-sayili-genelyazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2021-143 sayılı genelyazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2021-143-sayili-genelyazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2021-143 sayılı genelyazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\" style=\"background: #ffffff;\">Mali Danışmanlık-<span style=\"font-weight: bold;\">99-15400</span></p>\n\n<p class=\"p_Normal\" style=\"background: #ffffff;\">Ankara, &nbsp; 22.04.2021</p>\n\n<p class=\"p_Normal\" style=\"background: #ffffff;\">Özü: Noterlik Muvazene ve Yevmiye Defterinin Tasdiki hk.</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\">........................ NOTER ODASI BAŞKANLIĞINA</p>\n\n<p class=\"p_Normal\" style=\"background: #ffffff;\">........................ NOTERLİĞİNE</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\"> </span> &nbsp; &nbsp; &nbsp;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; Adalet Bakanlığı Hukuk İşleri Genel Müdürlüğüne gönderilen 08.03.2021 günlü ve Mali Danışmanlık-52-8274 sayılı yazımızda;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; “Noterlik defterlerinin tasdiki ile ilgili olarak;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; 1- Bir Noterliğimizden alınan 15.01.2021 tarih ve 2021/Muh. sayılı yazıda, Noterliğin yevmiye defterinin sayfalarının bitmesi üzerine,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Yeni kullanılacak olan yevmiye defterinin tasdiki için Gaziantep Nöbetçi Asliye Hukuk Mahkemesine yazılı başvuruda bulunulduğu,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Yevmiye defterinin tasdiki için 6 ncı Asliye Hukuk Mahkemesi Hakiminin görevlendirildiği,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Mahkeme hakiminin yevmiye defterinin tasdik işleminden başvuru ve karar harcı alınması talimatı verdiği,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Bu karar üzerine 54,40 TL başvuru harcı, 54,40 TL maktu karar harcı olmak üzere 108,80 TL harç ödendiği,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Mahkeme hakimine bu harcın alınmasının mevzuata uygun olmadığının söylendiğinde bu işlemin, dosya olarak değişik işlemlerden numara alarak geldiğinden bu dosyada başvuru ve karar harcı alınması gerektiğinin,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; belirtildiği,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; 2- Yine bir Noterliğimizden alınan 09.02.2021 tarih ve 2021/26 sayılı yazıda da,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Muvazene defteri ara onayını yapan Gaziantep 7. Asliye Hukuk Mahkemesince, 59,30 TL başvurma harcı, 59,30 TL peşin harç olmak üzere toplam 118,60 TL harç ödenmeden defter tasdik işleminin yapılmadığı,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; belirtilerek Mahkeme hakimince yapılan yevmiye defteri ve muvazene defteri tasdik işleminden, mahkeme başvuru ve karar harcının alınmasının usul hukukuna, mevzuata uygun olup olmadığı hususlarında Birliğimizden görüş talep edilmektedir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; Her iki yazıda belirtilen hususlar Yönetim Kurulumuzun 15.02.2021 günlü toplantısında görüşülmüş ve aşağıda belirtilen gerekçeler ışığında bu tasdik işlemlerinin ilgili Hakimlikçe harca tutulmaması gerektiği düşüncesi ile konu hakkında Adalet Bakanlığından görüş alınmasına karar verilmiştir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; Adalet Bakanlığına gönderilen yazımızda;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; “Bilindiği üzere, 492 sayılı Harçlar Kanununun;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; 38 inci maddesinde,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; <span style=\"font-weight: bold;\">“Noter işlemlerinden bu kanuna bağlı (2) sayılı tarifede yazılı olanları noter harçlarına tabidir,&quot;</span></p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; 41 inci maddesinde,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; <span style=\"font-weight: bold;\">“Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınır.”</span></p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; hükümleri yer almaktadır.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; Çok tabii olarak bahse konu işlemlerin noterler tarafından yapılması durumunda, yukarıda yer alan kanun hükümleri gereğince gerekli noter harcının tahsil edileceği hususunda bir tereddüt bulunmamaktadır.</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; Diğer taraftan, noterliklerde tutulacak defterlerin kullanılmadan önce;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Bağlı bulunulan Hakimliğe (Asliye Hukuk Hakimine) tasdik ettirme zorunluluğunun 6100 sayılı Hukuk Mahkemeleri Kanununun 382 nci maddesinde sayılan haller arasında olmadığı,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -İşlemin1512 sayılı Noterlik Kanununun 198/4 üncü maddesi delaleti ile <a href=\"noterlik-kanunu-yonetmeligi.html\" class=\"topiclink\">Noterlik Kanunu Yönetmeliği</a>nin 46/son ve 47/11 inci maddeleri uyarınca Kanundan doğan bir görev olduğu,</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; -Ayrıca 492 sayılı Harçlar Kanununun 2/1 maddesi gereği bu Kanununa bağlı yargı işlemlerine dair (1) sayılı tarifede yazılı olan yargı harçlarına tabi olmadığı cihetle, noterlik defterlerinin ilgili Hakimlikçe tasdik işleminin, anılan tarifenin “Yargı harçları&quot; başlıklı anılan tarifenin (A/1) pozisyonundaki “Başvurma harcı” ve (A/3) pozisyonundaki “Karar ilam harcı” nı gerektiren hallerden olmadığı cihetle, noterliklerde tutulacak defterlerin kullanılmadan önce bağlı bulunulan Hakimliğe (Asliye Hukuk Hakimine) tasdik ettirilmesinin herhangi bir harca tabi işlem olmadığı değerlendirilmektedir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; İncelenmesinden görüleceği üzere, Asliye Hukuk Hakimliğince gerçekleştirilmesi gereken noterlik yevmiye defteri ve muvazene defteri ve diğer noterlik defterlerinin tasdiki işleminden noter işlemi vasfı itibariyle harç tahsil edilmesi mümkün değildir.”</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; şeklinde Birliğimiz görüşü de bildirilerek, konuya ilişkin yanlış bir uygulamaya mahal verilmemesi için noterliklerde tutulacak defterlerin kullanılmadan önce bağlı bulunulan Hakimliğe (Asliye Hukuk Hakimine) tasdik ettirilmesinde herhangi bir ad altında harç alınıp alınmayacağı konusunun Bakanlıklarınca değerlendirilmesi sonucunda tayin olunacak görüşün Birliğimize bildirilmesi istenilmiştir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; &nbsp;Adalet Bakanlığı Hukuk İşleri Genel Müdürlüğünden cevaben alınan ve Yönetim Kurulumuzun 12.04.2021 günlü toplantısında görüşülen 31.03.2021 tarih ve E-98192251.151.04.2021/36/5846/9329 sayılı yazıda, konuyla ilgili olarak Teftiş Kurulu Başkanlığının yazı ekinde gönderilen 30.03.2021 tarihli E.53/2080 sayılı yazısında,</p>\n\n<p class=\"p_Normal\" style=\"background: #ffffff;\"> &nbsp; &nbsp; <span style=\"font-weight: bold;\">“İlgi yazınız ekinde bulunan Türkiye Noterler Birliğinin 08/03/2021 tarihli ve Mali Danışmanlık-52-8274 sayılı yazısına istinaden, noterliklerde tutulacak defterlerin kullanılmadan önce bağlı bulunulan asliye hukuk hâkimliğine tasdik ettirilmesi nedeniyle herhangi bir harç alınıp alınmayacağı hususunda oluşturulacak görüşe esas olmak üzere konu hakkındaki Başkanlığımız değerlendirmesinin bildirilmesi istenmiştir.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Bilindiği üzere;</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\"><a href=\"javascript:void(0);\" onclick=\"return hmshowPopup(event, popid_1668834317X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 46.maddesi</a></span><span style=\"font-weight: bold;\">nin son fıkrasında, “Noterliklerde tutulacak defterler kullanılmadan önce bağlı bulundukları hakimliğe tasdik ettirilir.”</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">492 sayılı Harçlar Kanunu’nun “Mevzuu” başlıklı 2 nci maddesinin birinci fıkrasında, “Yargı işlemlerinden bu kanuna bağlı (1) sayılı tarifede yazılı olanları, yargı harçlarına tabidir.”</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\"> &nbsp; &nbsp; hükümlerine yer verilmiş,</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">492 sayılı <a href=\"https://www.resmigazete.gov.tr/eskiler/2020/12/20201229M1-10-1.pdf\" target=\"_blank\" onclick=\"return HMTrackTopiclink(this);\" class=\"weblink\">Harçlar Kanunu</a>’ na bağlı “(1) Sayılı Tarife’nin “Yargı harçları” kapsamında alınması gereken harçlar, “A-Mahkeme Harçları” başlığı altında “I-başvurma harcı”, “II-celse harcı”, “III-Karar ve ilam harcı”, “IV-Temyiz, istinaf ve itiraz harçları” ve “V-Keşif harcı”; “D-Diğer yargı harçları” başlığı altında ise “I-Suret harçları”, “II-Muhafaza harçları”, “III-Defter tutma harçları”, “IV-Miras işlerine ait harçlar” ve “V-Vasiyetname tanzimine ait harçlar” şeklinde maktu ve nispi olmak üzere miktarları ile hangi talep, başvuru, iş ve işlemlerden alınacağı da belirtilmek suretiyle gösterilmiştir.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Bunlar arasında </span><span style=\"font-weight: bold;\"><a href=\"javascript:void(0);\" onclick=\"return hmshowPopup(event, popid_1668834317X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 46.maddesi</a></span><span style=\"font-weight: bold;\">nde düzenlenen noterliklerde tutulacak defterlerin kullanılmadan önce hâkimliğe tasdik ettirilmesi işlemi</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">bulunmamaktadır.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Bu itibarla 2709 sayılı Türkiye Cumhuriyeti Anayasasının vergi, resim, harç ve benzeri yükümlülüklerin kanunla konulacağına ilişkin 73 üncü maddesinin üçüncü fıkrası da nazara alındığında, herhangi bir kanunda öngörülmeyen, kıyas yoluyla genişletilmesi imkânı da bulunmayan, noterliklerde tutulacak defterlerin kullanılmadan önce bağlı bulundukları hâkimliğe tasdiki işleminden her ne ad altında olursa olsun herhangi bir yargı harcı alınmasına yasal olanak bulunmadığı değerlendirilmiştir.”</span></p>\n\n<p class=\"p_Normal\" style=\"background: #ffffff;\">denilmektedir.</p>\n\n<p class=\"p_Normal\" style=\"background: #ffffff;\">Adalet Bakanlığı Teftiş Kurulu Başkanlığının görüşüne göre, Asliye Hukuk Hakimliğince gerçekleştirilmesi gereken noterlik yevmiye defteri, muvazene defteri ve diğer noterlik defterlerinin tasdiki işleminden, her ne ad altında olursa olsun herhangi bir yargı harcı alınması mümkün değildir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; Bilgilerinizi rica ederim.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; </p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Dursun CİN</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Başkan</span></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\"> &nbsp;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">GENEL YAZI: ( 143 )</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-143-sayili-genelyazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 28.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:32.961111"
}