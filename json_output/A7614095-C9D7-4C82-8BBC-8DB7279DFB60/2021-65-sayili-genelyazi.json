{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2021-65-sayili-genelyazi.html",
    "title": "2021-65 sayılı genelyazı",
    "description": "Hukuki Danışmanlık –7179",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2021-65 sayılı genelyazı Email Gönder 2021-65 sayılı genelyazı << Fihrist-Ana sayfa >> 2021-65 sayılı genelyazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Hukuki Danışmanlık –7179 Ankara, 02.03.2021 Özü: Covid-19 Salgını Kaynaklı Zorlayıcı Sebep Gerekçesiyle Toplantı Erteleme hk. ........................ NOTER ODASI BAŞKANLIĞINA ........................ NOTERLİĞİNE İlgi: (a) 17.04.2020 tarih ve (135) sayılı genel yazımız. (b) 18.11.2020 tarih ve (314) sayılı genel yazımız. (c)  07.08.2020 tarihli duyurumuz. (d)  30.11.2020 tarihli duyurumuz. İlgi (a) ve (b) sayılı genel yazılarımızla, Yeni Koronavirüs (Covıd-19) Salgınının Ekonomik ve Sosyal Hayata Etkilerinin Azaltılması Hakkında Kanun İle Bazı Kanunlarda Değişiklik Yapılmasına Dair 7244 Sayılı Kanunun ve anılan kanunda değişiklik yapan 7256 sayılı Kanun hükümleri duyurulmuştur. 7244 sayılı Yasanın 2 maddesinin son halindeki; “ (1) Yeni koronavirüs (Covid-19) salgını kaynaklı zorlayıcı sebep gerekçesiyle; … ç) 4/11/2004 tarihli ve 5253 sayılı Dernekler Kanunu ve 22/11/2001 tarihli ve 4721 sayılı Türk Medeni Kanununa göre dernekler tarafından verilecek bildirim ve beyannameler ile dernek genel kurul toplantıları 31/7/2020 tarihine kadar ertelenir. Bu süre, üçer aylık sürelerle üç defaya kadar İçişleri Bakanınca uzatılabilir. Ertelenen genel kurul toplantıları, ertelemenin sona erdiği tarihten itibaren 30 gün içinde yapılır. Mevcut organların görev, yetki ve sorumlulukları erteleme süresi sonrasında yapılacak ilk genel kurula kadar devam eder. 1.d) 24/4/1969 tarihli ve 1163 sayılı Kooperatifler Kanunu kapsamındaki genel kurul toplantıları 31/7/2020 tarihine kadar ertelenir. Bu süre, ilgili Bakan tarafından üçer aylık sürelerle üç defaya kadar uzatılabilir. Ertelenen genel kurul toplantıları, ertelemenin sona erdiği tarihten itibaren üç ay içinde yapılır. Mevcut organların görev, yetki ve sorumlulukları erteleme süresi sonrasında yapılacak ilk genel kurula kadar devam eder.” Düzenlemelerine istinaden İçişleri Bakanlığınca hazırlanan ve ilgi (c) duyurumuza konu 24.07.2020 tarihli ve ilgi (d) sayılı duyurumuza konu 27.11.2020 tarihli yazılar kapsamında; Derneklerde, 10.03.2020 tarihi itibariyle süresi dolan mevcut imza sirkülerleri ile 28.02.2021 tarihine kadar işlem yapılabileceği, gibi talep halinde erteleme süresini aşmayacak şekilde yeni imza sirküleri düzenlenebileceği, Sivil toplum kuruluşları, kamu kurumu niteliğinden meslek kuruluşları ve üst kuruluşları, birlikler ve kooperatiflerde ise; İlgili İl/İlçe Hıfzıssıhha Kurulu kararının ibrazı ve kontrol edilmesi ile genel kurul toplantılarının ertelendiği hususunun teyidi halinde, 10.03.2020 tarihinden sonra süresi dolan mevcut imza sirkülerleri ile 01.03.2021 tarihine kadar işlem yapılabileceği gibi talep halinde erteleme süresini aşmayacak şekilde yeni imza sirküleri düzenlenebileceği, hususları tüm noterlerimize duyurulmuştur. Bu yazılar yanında 7244 sayılı kanun ile kendilerine verilen yetki çerçevesinde; Ticaret Bakanlığınca, Bakanlık Makamının 04.12.2020 tarih ve 59572534 sayılı Onayı (Ek-1) ile, “7244 sayılı Kanunun 2 nci maddesinin birinci fıkrasının (d) bendi uyarınca kooperatif ve üst kuruluşlarının genel kurul toplantılarının 31.01.2021 tarihine kadar ertelendiği, ertelenen genel kurul toplantılarının bu tarihten itibaren üç ay içinde yapılması ve mevcut organların görev, yetki ve sorumluluklarının erteleme süresi sonrasında yapılacak ilk genel kurul toplantısına kadar devam etmesi gerektiği”, Tarım ve Orman Bakanlığınca Bakanlık Makamının 25.11.2020 tarih ve E-98096904-205.03-3305724 sayılı Oluru (Ek-2) ile; “Bakanlıkları uhdesinde bulunan ve çeşitli kanunlara göre kurulan kooperatif, üretici ve ıslah birlikleri ile bunların üst birliklerinin 31.10.2020 tarihinden itibaren 31.01.2021 tarihine kadar üç ay süre ile ertelendiği, ertelenen genel kurulların 01.02.2021 tarihinden itibaren 3 ay içinde yapılmasının sağlanması ve mevcut organların görev, yetki ve sorumluluklarının erteleme süresi sonrasında yapılacak ilk genel kurul toplantısına kadar devam etmesi,…” hususları Bakanlık sitelerinde ilan edilmiştir. Bu kez, 01.03.2021 tarihinde Cumhurbaşkanlığı Kabinesinde alınan ve Sayın Cumhurbaşkanımız tarafından duyurulan normalleşme tedbirleri kapsamında İçişleri Bakanlığı İller idaresi Genel Müdürlüğü tarafından hazırlanan 02.03.2021 tarih ve 3514 sayılı duyuruda (Ek-3); “1. Sağlık Bakanlığı ve Koronavirüs Bilim Kurulu tarafından tespit edilen kriterlere göre iller 4 ayrı risk grubuna (düşük, orta, yüksek, çok yüksek) ayrılarak salgınla mücadeledeki tedbir seviyeleri risk gruplarına göre belirlenecektir. Yeni bir karar alınıncaya kadar ise illerimizin risk grupları aşağıdaki şekilde belirlenmiştir: … Çok Yüksek Risk Grubunda Yer Alan İller Adıyaman, Aksaray, Amasya, Balıkesir, Burdur, Edirne, Giresun, Gümüşhane, Konya, Ordu, Osmaniye, Rize, Sakarya, Samsun, Sinop, Tokat, Trabzon. (17 İl) … 9.Sivil toplum kuruluşları, kamu kurumu niteliğindeki meslek kuruluşları ve bunların üst kuruluşları ile birlikler ve kooperatifler tarafından düzenlenecek genel kurul dahil kişilerin bir araya gelmesine neden olan her türlü etkinlikleri düşük, orta ve yüksek risk gruplarında; kişi başına 8 m² alan bırakma ve aynı anda bulunabilecek azami kişi sayısı 300’ü geçmemek üzere ilgili kurum/kuruluşların yetkililerince her türlü tedbir alınarak yapılabilecektir.            Çok yüksek risk grubunda yer alan illerimizde ise yeni bir karar alınıncaya kadar, sivil toplum kuruluşları, kamu kurumu niteliğindeki meslek kuruluşları ve bunların üst kuruluşları ile birlikler ve kooperatifler tarafından düzenlenecek genel kurul dahil kişilerin bir araya gelmesine neden olan her türlü etkinlik ertelenecektir.”  denilmektedir. Yukarıda yer alan açıklamalar gereğince; 1- Sağlık Bakanlığı tarafından çok yüksek riskli il kategorisi içerisinde değerlendirilen illerde genel kurulların yapılması mümkün olmadığından 30.11.2020 tarihli duyurumuzda yer alan kurallar çerçevesinde mevcut imza sirkülerlerinin bu konuda yeni bir duyuru yapılıncaya kadar kullanılmaya devam edilebileceği, 2-  Yüksek, orta ve düşük risk grubunda yer alan illerde ise genel kurulların yapılmasına izin verildiğinden, 7244 sayılı Kanun ve bu Kanuna dayanılarak İçişleri, Ticaret ve Tarım ve Orman Bakanlıklarınca çıkarılan yazılar gereğince, a) Derneklerde ertelemenin sona erdiği tarih olan 28.02.2021 tarihinden itibaren 30 gün içinde, b) Kooperatifler, tarımsal üretici ve ıslah birlikleri ile bunların üst birliklerinde ertelemenin sona erdiği 01.02.2021 tarihinden itibaren 3 ay içinde, Genel kurulların yapılması gerektiğinden, Mevcut imza sirkülerlerinin - yeni genel kurul yapılmadığı takdirde - dernekler için 28.02.2021 tarihinden itibaren 30 günlük; kooperatifler, tarımsal üretici ve ıslah birlikleri ile bunların üst birlikleri için ise 01.02.2021 tarihinden itibaren 3 aylık süre içerisinde kullanılmaya devam edilebileceği, 3- Duyuruda belirtilen riskli il değerlendirmeleri alınacak yeni kararlarla değiştirilebileceğinden, işlem yapılmadan önce riskli illere ilişkin son sınıflandırma ve duyuruların kontrol edilmesinin uygun olacağı, 4- Yüksek, orta ve düşük risk grubunda yer alan illerde 300 kişiyi aşmamak şartı ile genel kurulların yapılmasına izin verildiğinden, bu illerde bulunmakla birlikte Valiliklerce ya da İl Hıfzıssıhha Kurulu kararı ile toplantı yapılmasına izin verilmeyen dernekler, kooperatifler, tarımsal üretici ve ıslah birlikleri ile bunların üst birlikleri için anılan kararların istenerek kontrol edilmesi şartı ile 30.11.2020 tarihli duyurumuzda yer alan kurallar çerçevesinde mevcut imza sirkülerlerinin kullanılmasına devam edilebileceği, düşünülmektedir. Bilgi edinilmesini rica ederim. Dursun CİN Başkan (Ekler için; Ek-1, Ek-2, Ek-3 linkini tıklayınız) Ek-1: Ticaret Bakanlığı Bakanlık Makamının 04.12.2020 tarih ve 59572534 sayılı Onayına ilişkin yazı. Ek-2: Tarım ve Orman Bakanlığı Bakanlık Makamının 25.11.2020 tarih ve E-98096904- 205.03-3305724 sayılı Oluru. Ek-3: İçişleri Bakanlığı İller İdaresi Genel Müdürlüğünün 02.03.2021 tarihli yazısı. (GENEL YAZI: 65) Ek için tıklayınız. Güncelleme: 20.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2021-65 sayılı genelyazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2021-65-sayili-genelyazi.html",
        "title": "",
        "target": "",
        "type": "internal"
      },
      {
        "text": "2021-65 sayılı genelyazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2021-65-sayili-genelyazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "(a) 17.04.2020 tarih ve (135) sayılı genel yazımız.",
        "href": "2020-135-sayili-genel-yazi.html",
        "title": "",
        "target": "",
        "type": "internal"
      },
      {
        "text": "(b) 18.11.2020 tarih ve (314) sayılı genel yazımız.",
        "href": "2020-314-sayili-genelyazi.html",
        "title": "",
        "target": "",
        "type": "internal"
      },
      {
        "text": "Ek-1: Ticaret Bakanlığı Bakanlık Makamının 04.12.2020 tarih ve 59572534 sayılı Onayına",
        "href": "https://portal.tnb.org.tr/GenelgeGenelYaziEklerDocLib/1-Ticaret%20Bakanl%C4%B1%C4%9F%C4%B1.pdf",
        "title": "",
        "target": "_blank",
        "type": "external"
      },
      {
        "text": "ilişkin yazı.",
        "href": "https://portal.tnb.org.tr/GenelgeGenelYaziEklerDocLib/1-Ticaret%20Bakanl%C4%B1%C4%9F%C4%B1.pdf",
        "title": "",
        "target": "_blank",
        "type": "external"
      },
      {
        "text": "Ek-2: Tarım ve Orman Bakanlığı Bakanlık Makamının 25.11.2020 tarih ve E-98096904-",
        "href": "https://portal.tnb.org.tr/GenelgeGenelYaziEklerDocLib/2-Tar%C4%B1m%20Bakanl%C4%B1%C4%9F%C4%B1.pdf",
        "title": "",
        "target": "_blank",
        "type": "external"
      },
      {
        "text": "205.03-3305724 sayılı Oluru.",
        "href": "https://portal.tnb.org.tr/GenelgeGenelYaziEklerDocLib/2-Tar%C4%B1m%20Bakanl%C4%B1%C4%9F%C4%B1.pdf",
        "title": "",
        "target": "_blank",
        "type": "external"
      },
      {
        "text": "Ek-3: İçişleri Bakanlığı İller İdaresi Genel Müdürlüğünün 02.03.2021 tarihli yazısı.",
        "href": "https://portal.tnb.org.tr/GenelgeGenelYaziEklerDocLib/3-Risk%20Gruplar%C4%B1na%20G%C3%B6re%20Al%C4%B1nacak%20Tedbirler.pdf",
        "title": "",
        "target": "_blank",
        "type": "external"
      },
      {
        "text": "Ek için tıklayınız.",
        "href": "https://portal.tnb.org.tr/GenelgeGenelYaziEklerDocLib/202134112733RiskGruplar%C4%B1naG%C3%B6reAl%C4%B1nacakTedbirler.pdf",
        "title": "",
        "target": "_blank",
        "type": "external"
      },
      {
        "text": "Güncelleme: 20.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2021-65 sayılı genelyazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2021-65 sayılı genelyazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Hukuki Danışmanlık –7179 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?2021-65-sayili-genelyazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2021-65-sayili-genelyazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2021-65 sayılı genelyazı\",\n\n   mailsubject: \"Tavsiye: Noterlik Rehberi - 2021-65 sayılı genelyazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2021-65 sayılı genelyazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2021-65-sayili-genelyazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-65-sayili-genelyazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2021-65-sayili-genelyazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2021-65-sayili-genelyazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2021-65-sayili-genelyazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2021-65-sayili-genelyazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2021-65-sayili-genelyazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2021-65 sayılı genelyazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2021-65-sayili-genelyazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2021-65 sayılı genelyazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Hukuki Danışmanlık –7179 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ankara, 02.03.2021</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Özü: Covid-19 Salgını Kaynaklı Zorlayıcı Sebep Gerekçesiyle Toplantı Erteleme hk.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> ........................ NOTER ODASI BAŞKANLIĞINA</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">........................ NOTERLİĞİNE</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi:  <a href=\"2020-135-sayili-genel-yazi.html\" class=\"topiclink\">(a) 17.04.2020 tarih ve (135) sayılı genel yazımız.</a></span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp;  <a href=\"2020-314-sayili-genelyazi.html\" class=\"topiclink\">(b) 18.11.2020 tarih ve (314) sayılı genel yazımız.</a></span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp;(c) &nbsp;07.08.2020 tarihli duyurumuz.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp;(d) &nbsp;30.11.2020 tarihli duyurumuz.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi (a) ve (b) sayılı genel yazılarımızla, Yeni Koronavirüs (Covıd-19) Salgınının Ekonomik ve Sosyal Hayata Etkilerinin Azaltılması Hakkında Kanun İle Bazı Kanunlarda Değişiklik Yapılmasına Dair 7244 Sayılı Kanunun ve anılan kanunda değişiklik yapan 7256 sayılı Kanun hükümleri duyurulmuştur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">7244 sayılı Yasanın 2 maddesinin son halindeki;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;“ (1) Yeni koronavirüs (Covid-19) salgını kaynaklı zorlayıcı sebep gerekçesiyle;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">…</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ç) 4/11/2004 tarihli ve 5253 sayılı Dernekler Kanunu ve 22/11/2001 tarihli ve 4721 sayılı Türk Medeni Kanununa göre dernekler tarafından verilecek bildirim ve beyannameler ile dernek genel kurul toplantıları 31/7/2020 tarihine kadar ertelenir. Bu süre, üçer aylık sürelerle üç defaya kadar İçişleri Bakanınca uzatılabilir. Ertelenen genel kurul toplantıları, ertelemenin sona erdiği tarihten itibaren 30 gün içinde yapılır. Mevcut organların görev, yetki ve sorumlulukları erteleme süresi sonrasında yapılacak ilk genel kurula kadar devam eder. </span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">1.</span><span class=\"f_Arial12\">d) 24/4/1969 tarihli ve 1163 sayılı Kooperatifler Kanunu kapsamındaki genel kurul toplantıları 31/7/2020 tarihine kadar ertelenir. Bu süre, ilgili Bakan tarafından üçer aylık sürelerle üç defaya kadar uzatılabilir. Ertelenen genel kurul toplantıları, ertelemenin sona erdiği tarihten itibaren üç ay içinde yapılır. Mevcut organların görev, yetki ve sorumlulukları erteleme süresi sonrasında yapılacak ilk genel kurula kadar devam eder.”</span></p><p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Düzenlemelerine istinaden İçişleri Bakanlığınca hazırlanan ve ilgi (c) duyurumuza konu 24.07.2020 tarihli ve ilgi (d) sayılı duyurumuza konu 27.11.2020 tarihli yazılar kapsamında;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Derneklerde, 10.03.2020 tarihi itibariyle süresi dolan mevcut imza sirkülerleri ile 28.02.2021 tarihine kadar işlem yapılabileceği, gibi talep halinde erteleme süresini aşmayacak şekilde yeni imza sirküleri düzenlenebileceği,</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sivil toplum kuruluşları, kamu kurumu niteliğinden meslek kuruluşları ve üst kuruluşları, birlikler ve kooperatiflerde ise;</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgili İl/İlçe Hıfzıssıhha Kurulu kararının ibrazı ve kontrol edilmesi ile genel kurul toplantılarının ertelendiği hususunun teyidi halinde, 10.03.2020 tarihinden sonra süresi dolan mevcut imza sirkülerleri ile 01.03.2021 tarihine kadar işlem yapılabileceği gibi talep halinde erteleme süresini aşmayacak şekilde yeni imza sirküleri düzenlenebileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">hususları tüm noterlerimize duyurulmuştur.</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu yazılar yanında 7244 sayılı kanun ile kendilerine verilen yetki çerçevesinde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ticaret Bakanlığınca, Bakanlık Makamının 04.12.2020 tarih ve 59572534 sayılı Onayı (Ek-1) ile, “7244 sayılı Kanunun 2 nci maddesinin birinci fıkrasının (d) bendi uyarınca kooperatif ve üst kuruluşlarının genel kurul toplantılarının 31.01.2021 tarihine kadar ertelendiği, ertelenen genel kurul toplantılarının bu tarihten itibaren üç ay içinde yapılması ve mevcut organların görev, yetki ve sorumluluklarının erteleme süresi sonrasında yapılacak ilk genel kurul toplantısına kadar devam etmesi gerektiği”,</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tarım ve Orman Bakanlığınca Bakanlık Makamının 25.11.2020 tarih ve E-98096904-205.03-3305724 sayılı Oluru (Ek-2) ile; “Bakanlıkları uhdesinde bulunan ve çeşitli kanunlara göre kurulan kooperatif, üretici ve ıslah birlikleri ile bunların üst birliklerinin 31.10.2020 tarihinden itibaren 31.01.2021 tarihine kadar üç ay süre ile ertelendiği, ertelenen genel kurulların 01.02.2021 tarihinden itibaren 3 ay içinde yapılmasının sağlanması ve mevcut organların görev, yetki ve sorumluluklarının erteleme süresi sonrasında yapılacak ilk genel kurul toplantısına kadar devam etmesi,…”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">hususları Bakanlık sitelerinde ilan edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Bu kez, 01.03.2021 tarihinde Cumhurbaşkanlığı Kabinesinde alınan ve Sayın Cumhurbaşkanımız tarafından duyurulan normalleşme tedbirleri kapsamında İçişleri Bakanlığı İller idaresi Genel Müdürlüğü tarafından hazırlanan 02.03.2021 tarih ve 3514 sayılı duyuruda (Ek-3);</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“1. Sağlık Bakanlığı ve Koronavirüs Bilim Kurulu tarafından tespit edilen kriterlere göre iller 4 ayrı risk grubuna (düşük, orta, yüksek, çok yüksek) ayrılarak salgınla mücadeledeki tedbir seviyeleri risk gruplarına göre belirlenecektir.</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Yeni bir karar alınıncaya kadar ise illerimizin risk grupları aşağıdaki şekilde belirlenmiştir:</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;…</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Çok Yüksek Risk Grubunda Yer Alan İller</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Adıyaman, Aksaray, Amasya, Balıkesir, Burdur, Edirne, Giresun, Gümüşhane, Konya, Ordu, Osmaniye, Rize, Sakarya, Samsun, Sinop, Tokat, Trabzon. (17 İl)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;…</span></p>\n\n<p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">9.</span><span class=\"f_Arial12\">Sivil toplum kuruluşları, kamu kurumu niteliğindeki meslek kuruluşları ve bunların üst kuruluşları ile birlikler ve kooperatifler tarafından düzenlenecek genel kurul dahil kişilerin bir araya gelmesine neden olan her türlü etkinlikleri düşük, orta ve yüksek risk gruplarında; kişi başına 8 m² alan bırakma ve aynı anda bulunabilecek azami kişi sayısı 300’ü geçmemek üzere ilgili kurum/kuruluşların yetkililerince her türlü tedbir alınarak yapılabilecektir.</span></p><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Çok yüksek risk grubunda yer alan illerimizde ise yeni bir karar alınıncaya kadar, sivil toplum kuruluşları, kamu kurumu niteliğindeki meslek kuruluşları ve bunların üst kuruluşları ile birlikler ve kooperatifler tarafından düzenlenecek genel kurul dahil kişilerin bir araya gelmesine neden olan her türlü etkinlik ertelenecektir.” &nbsp;denilmektedir.</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Yukarıda yer alan açıklamalar gereğince;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;1- Sağlık Bakanlığı tarafından çok yüksek riskli il kategorisi içerisinde değerlendirilen illerde genel kurulların yapılması mümkün olmadığından 30.11.2020 tarihli duyurumuzda yer alan kurallar çerçevesinde mevcut imza sirkülerlerinin bu konuda yeni bir duyuru yapılıncaya kadar kullanılmaya devam edilebileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;2- &nbsp;Yüksek, orta ve düşük risk grubunda yer alan illerde ise genel kurulların yapılmasına izin verildiğinden, 7244 sayılı Kanun ve bu Kanuna dayanılarak İçişleri, Ticaret ve Tarım ve Orman Bakanlıklarınca çıkarılan yazılar gereğince,</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) Derneklerde ertelemenin sona erdiği tarih olan 28.02.2021 tarihinden itibaren 30 gün içinde,</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">b) Kooperatifler, tarımsal üretici ve ıslah birlikleri ile bunların üst birliklerinde ertelemenin sona erdiği 01.02.2021 tarihinden itibaren 3 ay içinde,</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Genel kurulların yapılması gerektiğinden,</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Mevcut imza sirkülerlerinin - yeni genel kurul yapılmadığı takdirde - dernekler için 28.02.2021 tarihinden itibaren 30 günlük; kooperatifler, tarımsal üretici ve ıslah birlikleri ile bunların üst birlikleri için ise 01.02.2021 tarihinden itibaren 3 aylık süre içerisinde kullanılmaya devam edilebileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">3- Duyuruda belirtilen riskli il değerlendirmeleri alınacak yeni kararlarla değiştirilebileceğinden, işlem yapılmadan önce riskli illere ilişkin son sınıflandırma ve duyuruların kontrol edilmesinin uygun olacağı,</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">4- Yüksek, orta ve düşük risk grubunda yer alan illerde 300 kişiyi aşmamak şartı ile genel kurulların yapılmasına izin verildiğinden, bu illerde bulunmakla birlikte Valiliklerce ya da İl Hıfzıssıhha Kurulu kararı ile toplantı yapılmasına izin verilmeyen dernekler, kooperatifler, tarımsal üretici ve ıslah birlikleri ile bunların üst birlikleri için anılan kararların istenerek kontrol edilmesi şartı ile 30.11.2020 tarihli duyurumuzda yer alan kurallar çerçevesinde mevcut imza sirkülerlerinin kullanılmasına devam edilebileceği, düşünülmektedir. Bilgi edinilmesini rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dursun CİN &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Başkan</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">(Ekler için; Ek-1, Ek-2, Ek-3 linkini tıklayınız)</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"https://portal.tnb.org.tr/GenelgeGenelYaziEklerDocLib/1-Ticaret%20Bakanl%C4%B1%C4%9F%C4%B1.pdf\" target=\"_blank\" onclick=\"return HMTrackTopiclink(this);\" class=\"weblink\">Ek-1: Ticaret Bakanlığı Bakanlık Makamının 04.12.2020 tarih ve 59572534 sayılı Onayına</a></span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"https://portal.tnb.org.tr/GenelgeGenelYaziEklerDocLib/1-Ticaret%20Bakanl%C4%B1%C4%9F%C4%B1.pdf\" target=\"_blank\" onclick=\"return HMTrackTopiclink(this);\" class=\"weblink\"> ilişkin yazı.</a></span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"https://portal.tnb.org.tr/GenelgeGenelYaziEklerDocLib/2-Tar%C4%B1m%20Bakanl%C4%B1%C4%9F%C4%B1.pdf\" target=\"_blank\" onclick=\"return HMTrackTopiclink(this);\" class=\"weblink\">Ek-2: Tarım ve Orman Bakanlığı Bakanlık Makamının 25.11.2020 tarih ve E-98096904-</a></span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"https://portal.tnb.org.tr/GenelgeGenelYaziEklerDocLib/2-Tar%C4%B1m%20Bakanl%C4%B1%C4%9F%C4%B1.pdf\" target=\"_blank\" onclick=\"return HMTrackTopiclink(this);\" class=\"weblink\">205.03-3305724 sayılı Oluru.</a></span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"https://portal.tnb.org.tr/GenelgeGenelYaziEklerDocLib/3-Risk%20Gruplar%C4%B1na%20G%C3%B6re%20Al%C4%B1nacak%20Tedbirler.pdf\" target=\"_blank\" onclick=\"return HMTrackTopiclink(this);\" class=\"weblink\">Ek-3: İçişleri Bakanlığı İller İdaresi Genel Müdürlüğünün 02.03.2021 tarihli yazısı.</a></span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">(GENEL YAZI: 65)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"https://portal.tnb.org.tr/GenelgeGenelYaziEklerDocLib/202134112733RiskGruplar%C4%B1naG%C3%B6reAl%C4%B1nacakTedbirler.pdf\" target=\"_blank\" onclick=\"return HMTrackTopiclink(this);\" class=\"weblink\">Ek için tıklayınız.</a></span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-65-sayili-genelyazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:38.229223"
}