{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2021-80-sayili-genelyazi.html",
    "title": "2021-80 sayılı genelyazı",
    "description": "Hukuki Danışmanlık-  8239",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2021-80 sayılı genelyazı Email Gönder 2021-80 sayılı genelyazı << Fihrist-Ana sayfa >> 2021-80 sayılı genelyazı NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Hukuki Danışmanlık-  8239 Ankara, 08.03.2021 Özü: Finansal Kiralama, Faktoring ve Finansman Şirketleri Kanununda Yapılan Değişiklikler. ........................ NOTER ODASI BAŞKANLIĞINA ........................ NOTERLİĞİNE 07.03.2021 tarih ve 31416 sayılı Resmi Gazetede yayımlanarak yürürlüğe giren 7292 sayılı Finansal Kiralama, Faktoring ve Finansman Şirketleri Kanunu ile Bazı Kanunlarda Değişiklik Yapılmasına Dair Kanun ile yapılan değişikliklerin noterlik çalışmalarını ilgilendirdiği düşünülen kısımları aşağıya çıkarılmıştır; “MADDE 1- 21.11.2012 tarihli ve 6361 sayılı Finansal Kiralama, Faktoring ve Finansman Şirketleri Kanununun 3 üncü maddesinin birinci fıkrasının (a) bendinde yer alan “Kiralama, Faktoring ve Finansman Şirketleri” ibaresi “Kurumlar” şeklinde, (ı) bendinde yer alan “ve finansman” ibaresi finansman şirketleri ve tasarruf finansman” şeklinde değiştirilmiş ve fıkraya aşağıdaki bentler eklenmiştir. “j) Organizasyon ücreti: Müşterilerin tasarruf finansman sözleşmesi kapsamında tasarruf finansman faaliyeti ve tasarruf fon havuzunun yönetimi karşılığında ödeyecekleri tutarı, 1.k) Tahsisat: Tasarruf finansman sözleşmesi uyarınca, tahsisata hak kazanılmasına ilişkin koşulların yerine gelmesi şartı ile müşterinin tasarruf birikimlerinin ve sözleşme kapsamında taahhüt edilen finansman tutarının müşterinin, mirasçısının veya vekilinin konut, çatılı iş yeri veya taşıt edinmesi amacıyla satıcı konumundaki üçüncü kişilere hesaben ödenmesini,l)Tasarruf finansman faaliyeti: Bir sözleşme kapsamında önceden belirlenmiş koşulların gerçekleşmesi şartıyla konut, çatılı iş yeri veya taşıtın edinimi için faizsiz finansman esaslarına göre belirli bir süre tasarruf edilmesi, müşterilere finansman kullandırılması ve toplanan tasarrufların yönetimini, 1.m) Tasarruf fon havuzu: Belirli bir dönemde tasarruf finansman şirketi nezdindeki birikmiş tasarruflar ve finansman geri ödemelerinden oluşan tutarlar toplamından, tahsisat olarak verilmiş tutarlar ile tasarruf geri ödemelerinin düşülmesinden sonra kalan tutarı,”MADDE 3- 6361 sayılı Kanunun 9 uncu maddesinin birinci fıkrasının (ç) bendinde yer alan “2499 sayılı Kanuna” ibaresi “6.12.2012 tarihli ve 6362 sayılı Sermaye Piyasası Kanununa” şeklinde değiştirilmiş, bende aşağıdaki cümle ve maddeye aşağıdaki fıkralar eklenmiştir. “Müşterilerin tasarruf finansman sözleşmelerinde taahhüt ettikleri tasarruf tutarları bu fıkra kapsamında değerlendirilmez.” “(5) Tasarruf finansman şirketleri konut, çatılı iş yeri veya taşıt ediniminden doğduğu tevsik edilmeyen borçları finanse edemez, tasarruf finansman sözleşmeleri dışında finansman sağlayamaz, üçüncü taraflara borç veremez, ortaklık payı edinemez, her türlü belge, ilan ve reklamlarında banka izlenimi yaratacak ifade ve deyimleri ve “katılım” ibaresini kullanamaz ve yalnızca yurt içinde tescil edilmiş konut, çatılı iş yeri veya taşıt alımlarını finanse edebilir. … MADDE 7- 6361 sayılı Kanuna 39 uncu maddesinden sonra gelmek üzere bölüm başlığı ile birlikte aşağıdaki madde eklenmiştir. “ÜÇÜNCÜ BÖLÜM Tasarruf Finansman Tasarruf finansman sözleşmesi MADDE 39/A- (1) Tasarruf finansman sözleşmesi, belirli bir tasarruf tutarı ve dönemine bağlı olarak önceden belirlenmiş koşulların gerçekleşmesi şartıyla konut, çatılı iş yeri veya taşıt edinimi için müşteriye finansman kullanma hakkı veren, şirkete ise müşteriye ait birikmiş tasarruf tutarını yönetme, geri ödeme ve finansman kullandırma yükümlülüğü ile organizasyon ücreti alma hakkı veren, faizsiz finansman esaslarına göre düzenlenen sözleşmedir. (2)Tasarruf finansman sözleşmesi, yazılı veya uzaktan iletişim araçlarının kullanılması suretiyle mesafeli olarak ya da mesafeli olsun olmasın Kurulun yazılı şeklin yerine geçebileceğini belirlediği ve bir bilişim veya elektronik haberleşme cihazı üzerinden gerçekleştirilecek ve müşteri kimliğinin doğrulanmasına imkân verecek yöntemler yoluyla kurulacak şekilde düzenlenir. (3) Müşteri, sözleşme imzalanmasını takip eden on dört gün içinde herhangi bir gerekçe göstermeksizin ve cezai şart ödemeksizin tasarruf finansman sözleşmesinden cayma hakkına sahiptir. Müşterinin söz konusu cayma hakkını kullanması hâlinde şirket, organizasyon ücreti dâhil, müşteriden aldığı tutarın tamamını cayma kararının bildirilmesinden itibaren on dört gün içinde iade etmekle yükümlüdür. (4)Müşteri, tasarruf finansman sözleşmesinin tasarruf dönemi bitimine kadar sözleşmede fesih hakkına sahiptir. Şirket, müşterinin sözleşmede fesih hakkını kullanması hâlinde organizasyon ücreti bedeli dışında kalan toplam birikim tutarını, Kurulca belirlenecek süre içerisinde müşteriye iade etmekle yükümlüdür. Müşterinin talebi ile tahsisat ileriki bir tarihe ertelenebilir, erteleme hâlinde müşterinin sözleşmedeki hak ve yükümlülükleri saklı kalır. Tasarruf finansman sözleşmeleri, müşterinin sözleşme kapsamındaki yükümlülüklerini yerine getirmemesi durumu haricinde, şirket tarafından tek taraflı olarak feshedilemez. (5)Tasarruf finansman sözleşmelerinde asgari olarak tutarlara, vadeye, organizasyon ücretine, gelir, maliyet ve masraflara, konut, çatılı iş yeri veya taşıt edinimine yönelik tasarruf etme ve finansman kullandırma dönem ve koşullarına, iade süre ve şartlarına, temerrüde, cayma hakkının kullanımına, sözleşmenin sona ermesine, feshine, mirasçılara intikaline, üçüncü taraflara devrine, tarafların hak ve yükümlülüklerine ilişkin hükümler yer alır. Şirketler tasarruf finansman sözleşmeleri kapsamında taahhüt ettikleri yükümlülükleri yerine getirmek zorundadır. Sözleşme kapsamında müşterinin bilgilendirilmesine ve bu maddenin uygulanmasına ilişkin usul ve esaslar Kurulca belirlenir.” MADDE 8- 6361 sayılı Kanuna 39 uncu maddesinden sonra gelmek üzere bölüm başlığı ile birlikte aşağıdaki madde eklenmiştir. “Tasarruf finansman faaliyeti MADDE 39/B- (1) Tasarruf finansman şirketleri her bir müşteri grubu ve müşteri bazında bağımsız bir tasarruf ve finansman planı düzenler. Grup hâlinde tasarruf uygulamasında müşterilerin teslimat tarihleri, grup için öngörülen toplam vade esas alınarak belirlenir. (2) Tasarruf finansman şirketleri, tasarruf fon havuzu hesaplarını diğer hesaplarından ayırmak zorundadır. Tasarruf fon havuzu varlıkları, şirketlerin tasarruf finansman sözleşmelerinden kaynaklanan yükümlülüklerinin yerine getirilmesi dışında başka bir amaçla kullanılamaz, hapis hakkına, alacağın devir ve temlikine ve takasa konu edilemez, rehnedilemez, teminat gösterilemez, müşterilerin tasarruf finansman sözleşmelerinden kaynaklanan alacakları müstesna, kamu alacaklarının tahsili amacı da dâhil olmak üzere haczedilemez, üzerine ihtiyati tedbir, ihtiyati haciz konulamaz veya iflas masasına dâhil edilemez. MADDE 20- (1) 21.11.2012 tarihli ve 6361 sayılı Finansal Kiralama, Faktoring ve Finansman Şirketleri Kanununun adı “Finansal Kiralama, Faktoring, Finansman ve Tasarruf Finansman Şirketleri Kanunu” şeklinde değiştirilmiştir. MADDE 21- Bu Kanun yayımı tarihinde yürürlüğe girer.” Yukarıda yer verilen değişiklik hükümleri gereğince, 1- Değişiklik ile Kanunda düzenlenen “tasarruf finansman sözleşmesi”nin yazılı olarak yapılması yeterli olmakla birlikte, ilgililerin başvurusu üzerine noterliklerde onaylanabileceği, 2- Tasarruf Finansman Şirketlerince (Eminevim, Birevim vb. gibi) yalnızca konut, çatılı işyeri ve araçlar için finansman sözleşmesi yapılmasına izin verildiğinden, bunlar dışında kalan taşınır/taşınmaz varlıklarla ilgili talep edilen finansman sözleşmelerinin onaylanmaması, 2- Tasarruf finansman şirketlerinin herhangi bir şirkette ortaklık payı edinmeleri yasaklanmış olduğundan, bu şirketlerin alacaklısı olduğu şirket hisse devir sözleşmesi taleplerinin noterlerce karşılanmaması, 3- Tasarruf Finansman şirketlerinin tasarruf fon havuzu varlıklarını temlik edemeyecekleri bildirildiğinden, tasarruf fon havuzu varlıklarına ilişkin temlik istemlerinin kabul edilmemesi, Gerektiği, Ancak ilgili şirketçe tasarruf fon havuzu varlığı dışında bir varlığın temlike konu edildiğinin iddia edilmesi halinde, noterce bu hususun bilinmesi ve araştırılması mümkün olmadığından, yapılacak işleme ilgililerin “temlik konusu varlığın tasarruf fon havuzu varlığı dışında bir varlık olduğu” ve “bu hususta sorumluluğun kendilerinde bulunduğuna” ilişkin beyanlarının derci suretiyle temlik işleminin yapılabileceği düşünülmektedir. Bilgi edinilmesini rica ederim. Dursun CİN Başkan (GENEL YAZI: 80) Güncelleme: 28.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2021-80 sayılı genelyazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2021-80-sayili-genelyazi.html",
        "title": "",
        "target": "",
        "type": "internal"
      },
      {
        "text": "2021-80 sayılı genelyazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2021-80-sayili-genelyazi.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "07.03.2021 tarih ve 31416 sayılı Resmi Gazete",
        "href": "https://www.resmigazete.gov.tr/eskiler/2021/03/20210307-10.htm",
        "title": "",
        "target": "_blank",
        "type": "external"
      },
      {
        "text": "Finansal Kiralama, Faktoring ve Finansman Şirketleri Kanunu",
        "href": "finansal-kiralama-faktoring-finansman-sirketleri-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 28.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2021-80 sayılı genelyazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2021-80 sayılı genelyazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Hukuki Danışmanlık- &nbsp;8239 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?2021-80-sayili-genelyazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2021-80-sayili-genelyazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2021-80 sayılı genelyazı\",\n\n   mailsubject: \"Tavsiye: Noterlik Rehberi - 2021-80 sayılı genelyazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - 2021-80 sayılı genelyazı &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2021-80-sayili-genelyazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-80-sayili-genelyazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2021-80-sayili-genelyazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2021-80-sayili-genelyazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2021-80-sayili-genelyazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2021-80-sayili-genelyazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2021-80-sayili-genelyazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2021-80 sayılı genelyazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2021-80-sayili-genelyazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2021-80 sayılı genelyazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\" style=\"background: #ffffff;\">Hukuki Danışmanlık- &nbsp;8239 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </p>\n\n<p class=\"p_Normal\" style=\"background: #ffffff;\">Ankara, 08.03.2021</p>\n\n<p class=\"p_Normal\" style=\"background: #ffffff;\">Özü: Finansal Kiralama, Faktoring ve Finansman Şirketleri Kanununda Yapılan Değişiklikler.</p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"> ........................ NOTER ODASI BAŞKANLIĞINA</p>\n\n<p class=\"p_Normal\" style=\"background: #ffffff;\">........................ NOTERLİĞİNE</p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; <a href=\"https://www.resmigazete.gov.tr/eskiler/2021/03/20210307-10.htm\" target=\"_blank\" onclick=\"return HMTrackTopiclink(this);\" class=\"weblink\"> 07.03.2021 tarih ve 31416 sayılı Resmi Gazete</a>de yayımlanarak yürürlüğe giren 7292 sayılı <a href=\"finansal-kiralama-faktoring-finansman-sirketleri-kanunu.html\" class=\"topiclink\">Finansal Kiralama, Faktoring ve Finansman Şirketleri Kanunu</a> ile Bazı Kanunlarda Değişiklik Yapılmasına Dair Kanun ile yapılan değişikliklerin noterlik çalışmalarını ilgilendirdiği düşünülen kısımları aşağıya çıkarılmıştır;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">“MADDE </span>1- 21.11.2012 tarihli ve 6361 sayılı Finansal Kiralama, Faktoring ve Finansman Şirketleri Kanununun 3 üncü maddesinin birinci fıkrasının (a) bendinde yer alan “Kiralama, Faktoring ve Finansman Şirketleri” ibaresi “Kurumlar” şeklinde, (ı) bendinde yer alan “ve finansman” ibaresi finansman şirketleri ve tasarruf finansman” şeklinde değiştirilmiş ve fıkraya aşağıdaki bentler eklenmiştir.</p>\n\n<p class=\"p_Normal\" style=\"background: #ffffff;\">“j) Organizasyon ücreti: Müşterilerin tasarruf finansman sözleşmesi kapsamında tasarruf finansman faaliyeti ve tasarruf fon havuzunun yönetimi karşılığında ödeyecekleri tutarı,</p>\n\n<p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">1.</span>k) Tahsisat: Tasarruf finansman sözleşmesi uyarınca, tahsisata hak kazanılmasına ilişkin koşulların yerine gelmesi şartı ile müşterinin tasarruf birikimlerinin ve sözleşme kapsamında taahhüt edilen finansman tutarının müşterinin, mirasçısının veya vekilinin konut, çatılı iş yeri veya taşıt edinmesi amacıyla satıcı konumundaki üçüncü kişilere hesaben ödenmesini,</p><p class=\"p_Normal\" style=\"background: #ffffff;\">l)Tasarruf finansman faaliyeti: Bir sözleşme kapsamında önceden belirlenmiş koşulların gerçekleşmesi şartıyla konut, çatılı iş yeri veya taşıtın edinimi için faizsiz finansman esaslarına göre belirli bir süre tasarruf edilmesi, müşterilere finansman kullandırılması ve toplanan tasarrufların yönetimini,</p>\n\n<p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"font-weight:bold;display:inline-block;width:20px;margin-left:-20px\">1.</span>m) <span style=\"font-weight: bold;\">Tasarruf fon havuzu: Belirli bir dönemde tasarruf finansman şirketi nezdindeki birikmiş tasarruflar ve finansman geri ödemelerinden oluşan tutarlar toplamından, tahsisat olarak verilmiş tutarlar ile tasarruf geri ödemelerinin düşülmesinden sonra kalan tutarı,”</span></p><p class=\"p_Normal\" style=\"background: #ffffff;\"><span style=\"font-weight: bold;\">MADDE 3</span>- 6361 sayılı Kanunun 9 uncu maddesinin birinci fıkrasının (ç) bendinde yer alan “2499 sayılı Kanuna” ibaresi “6.12.2012 tarihli ve 6362 sayılı Sermaye Piyasası Kanununa” şeklinde değiştirilmiş, bende aşağıdaki cümle ve maddeye aşağıdaki fıkralar eklenmiştir. “Müşterilerin tasarruf finansman sözleşmelerinde taahhüt ettikleri tasarruf tutarları bu fıkra kapsamında değerlendirilmez.”</p>\n\n<p class=\"p_Normal\" style=\"background: #ffffff;\">“(5) <span style=\"font-weight: bold; text-decoration: underline;\">Tasarruf finansman şirketleri konut, çatılı iş yeri veya taşıt ediniminden doğduğu tevsik edilmeyen borçları finanse edemez,</span><span style=\"text-decoration: underline;\"> </span><span style=\"font-weight: bold; text-decoration: underline;\">tasarruf finansman sözleşmeleri dışında finansman sağlayamaz, üçüncü taraflara borç veremez,</span><span style=\"text-decoration: underline;\"> </span><span style=\"font-weight: bold; text-decoration: underline;\">ortaklık payı edinemez</span><span style=\"text-decoration: underline;\">,</span> <span style=\"font-weight: bold;\">her türlü belge, ilan ve reklamlarında banka izlenimi yaratacak ifade ve deyimleri ve “katılım” ibaresini kullanamaz ve</span> <span style=\"font-weight: bold;\">yalnızca yurt içinde tescil edilmiş konut, çatılı iş yeri veya taşıt alımlarını finanse edebilir.</span></p>\n\n<p class=\"p_Normal\" style=\"background: #ffffff;\">…</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">MADDE 7- </span>6361 sayılı Kanuna 39 uncu maddesinden sonra gelmek üzere bölüm başlığı ile birlikte aşağıdaki madde eklenmiştir.</p>\n\n<p class=\"p_Normal\" style=\"background: #ffffff;\"> “ÜÇÜNCÜ BÖLÜM</p>\n\n<p class=\"p_Normal\" style=\"background: #ffffff;\">Tasarruf Finansman</p>\n\n<p class=\"p_Normal\" style=\"background: #ffffff;\">Tasarruf finansman sözleşmesi</p>\n\n<p class=\"p_Normal\" style=\"background: #ffffff;\">MADDE 39/A- (1) Tasarruf finansman sözleşmesi, belirli bir tasarruf tutarı ve dönemine bağlı olarak önceden belirlenmiş koşulların gerçekleşmesi şartıyla konut, çatılı iş yeri veya taşıt edinimi için müşteriye finansman kullanma hakkı veren, şirkete ise müşteriye ait birikmiş tasarruf tutarını yönetme, geri ödeme ve finansman kullandırma yükümlülüğü ile organizasyon ücreti alma hakkı veren, faizsiz finansman esaslarına göre düzenlenen sözleşmedir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; &nbsp;(2)Tasarruf finansman sözleşmesi, yazılı veya uzaktan iletişim araçlarının kullanılması suretiyle mesafeli olarak ya da mesafeli olsun olmasın Kurulun yazılı şeklin yerine geçebileceğini belirlediği ve bir bilişim veya elektronik haberleşme cihazı üzerinden gerçekleştirilecek ve müşteri kimliğinin doğrulanmasına imkân verecek yöntemler yoluyla kurulacak şekilde düzenlenir.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; &nbsp;(3) Müşteri, sözleşme imzalanmasını takip eden on dört gün içinde herhangi bir gerekçe göstermeksizin ve cezai şart ödemeksizin tasarruf finansman sözleşmesinden cayma hakkına sahiptir. Müşterinin söz konusu cayma hakkını kullanması hâlinde şirket, organizasyon ücreti dâhil, müşteriden aldığı tutarın tamamını cayma kararının bildirilmesinden itibaren on dört gün içinde iade etmekle yükümlüdür.</p>\n\n<p class=\"p_Normal\" style=\"background: #ffffff;\"> &nbsp; &nbsp; &nbsp; &nbsp; &nbsp; &nbsp;(4)Müşteri, tasarruf finansman sözleşmesinin tasarruf dönemi bitimine kadar sözleşmede fesih hakkına sahiptir. Şirket, müşterinin sözleşmede fesih hakkını kullanması hâlinde organizasyon ücreti bedeli dışında kalan toplam birikim tutarını, Kurulca belirlenecek süre içerisinde müşteriye iade etmekle yükümlüdür. Müşterinin talebi ile tahsisat ileriki bir tarihe ertelenebilir, erteleme hâlinde müşterinin sözleşmedeki hak ve yükümlülükleri saklı kalır. Tasarruf finansman sözleşmeleri, müşterinin sözleşme kapsamındaki yükümlülüklerini yerine getirmemesi durumu haricinde, şirket tarafından tek taraflı olarak feshedilemez.</p>\n\n<p class=\"p_Normal\" style=\"background: #ffffff;\">(5)Tasarruf finansman sözleşmelerinde asgari olarak tutarlara, vadeye, organizasyon ücretine, gelir, maliyet ve masraflara, konut, çatılı iş yeri veya taşıt edinimine yönelik tasarruf etme ve finansman kullandırma dönem ve koşullarına, iade süre ve şartlarına, temerrüde, cayma hakkının kullanımına, sözleşmenin sona ermesine, feshine, mirasçılara intikaline, üçüncü taraflara devrine, tarafların hak ve yükümlülüklerine ilişkin hükümler yer alır. Şirketler tasarruf finansman sözleşmeleri kapsamında taahhüt ettikleri yükümlülükleri yerine getirmek zorundadır. Sözleşme kapsamında müşterinin bilgilendirilmesine ve bu maddenin uygulanmasına ilişkin usul ve esaslar Kurulca belirlenir.”</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">MADDE 8- </span>6361 sayılı Kanuna 39 uncu maddesinden sonra gelmek üzere bölüm başlığı ile birlikte aşağıdaki madde eklenmiştir.</p>\n\n<p class=\"p_Normal\" style=\"background: #ffffff;\"> “Tasarruf finansman faaliyeti</p>\n\n<p class=\"p_Normal\" style=\"background: #ffffff;\">MADDE 39/B- (1) Tasarruf finansman şirketleri her bir müşteri grubu ve müşteri bazında bağımsız bir tasarruf ve finansman planı düzenler. Grup hâlinde tasarruf uygulamasında müşterilerin teslimat tarihleri, grup için öngörülen toplam vade esas alınarak belirlenir.</p>\n\n<p class=\"p_Normal\" style=\"background: #ffffff;\">(2) Tasarruf finansman şirketleri, tasarruf fon havuzu hesaplarını diğer hesaplarından ayırmak zorundadır. <span style=\"font-weight: bold; text-decoration: underline;\">Tasarruf fon havuzu varlıkları, şirketlerin tasarruf finansman sözleşmelerinden kaynaklanan yükümlülüklerinin yerine getirilmesi dışında başka bir amaçla kullanılamaz, hapis hakkına, alacağın devir ve temlikine ve takasa konu edilemez, rehnedilemez, teminat gösterilemez</span><span style=\"font-weight: bold;\">,</span> müşterilerin tasarruf finansman sözleşmelerinden kaynaklanan alacakları müstesna, kamu alacaklarının tahsili amacı da dâhil olmak üzere haczedilemez, üzerine ihtiyati tedbir, ihtiyati haciz konulamaz veya iflas masasına dâhil edilemez.</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">MADDE 20- </span>(1) 21.11.2012 tarihli ve 6361 sayılı Finansal Kiralama, Faktoring ve Finansman Şirketleri Kanununun adı “Finansal Kiralama, Faktoring, Finansman ve Tasarruf Finansman Şirketleri Kanunu” şeklinde değiştirilmiştir.</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">MADDE 21-</span> Bu Kanun yayımı tarihinde yürürlüğe girer.”</p>\n\n<p class=\"p_Normal\" style=\"background: #ffffff;\"> Yukarıda yer verilen değişiklik hükümleri gereğince,</p>\n\n<p class=\"p_Normal\" style=\"background: #ffffff;\">1- Değişiklik ile Kanunda düzenlenen “tasarruf finansman sözleşmesi”nin yazılı olarak yapılması yeterli olmakla birlikte, ilgililerin başvurusu üzerine noterliklerde onaylanabileceği,</p>\n\n<p class=\"p_Normal\" style=\"background: #ffffff;\">2- Tasarruf Finansman Şirketlerince (Eminevim, Birevim vb. gibi) yalnızca konut, çatılı işyeri ve araçlar için finansman sözleşmesi yapılmasına izin verildiğinden, bunlar dışında kalan taşınır/taşınmaz varlıklarla ilgili talep edilen finansman sözleşmelerinin onaylanmaması,</p>\n\n<p class=\"p_Normal\" style=\"background: #ffffff;\">2- Tasarruf finansman şirketlerinin herhangi bir şirkette ortaklık payı edinmeleri yasaklanmış olduğundan, bu şirketlerin alacaklısı olduğu şirket hisse devir sözleşmesi taleplerinin noterlerce karşılanmaması,</p>\n\n<p class=\"p_Normal\" style=\"background: #ffffff;\">3- Tasarruf Finansman şirketlerinin tasarruf fon havuzu varlıklarını temlik edemeyecekleri bildirildiğinden, <span style=\"font-weight: bold; text-decoration: underline;\">tasarruf fon havuzu varlıklarına</span> ilişkin temlik istemlerinin kabul edilmemesi,</p>\n\n<p class=\"p_Normal\" style=\"background: #ffffff;\">Gerektiği,</p>\n\n<p class=\"p_Normal\" style=\"background: #ffffff;\">Ancak ilgili şirketçe tasarruf fon havuzu varlığı dışında bir varlığın temlike konu edildiğinin iddia edilmesi halinde, noterce bu hususun bilinmesi ve araştırılması mümkün olmadığından, yapılacak işleme ilgililerin “temlik konusu varlığın tasarruf fon havuzu varlığı dışında bir varlık olduğu” ve “bu hususta sorumluluğun kendilerinde bulunduğuna” ilişkin beyanlarının derci suretiyle temlik işleminin yapılabileceği düşünülmektedir. Bilgi edinilmesini rica ederim.</p>\n\n<p class=\"p_Normal\" style=\"background: #ffffff;\"> &nbsp;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Dursun CİN &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Başkan</span></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"> <span style=\"font-weight: bold;\">(GENEL YAZI: 80)</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-80-sayili-genelyazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 28.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:38.455298"
}