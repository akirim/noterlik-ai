{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2021-9-sayili-genelge.html",
    "title": "2021-9 sayılı genelge",
    "description": "2024/1 sayılı genelge ile birlikte değerlendirilmelidir.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2021-9 sayılı genelge Email Gönder 2021-9 sayılı genelge << Fihrist-Ana sayfa >> 2021-9 sayılı genelge K.D.V KANUNU   K.D.V GENEL UYG. TEBLİĞİ    GENELGE VE GENEL YAZILAR    İSTİSNA VE MUAFİYET 2024/1 sayılı genelge ile birlikte değerlendirilmelidir. Mali Danışmanlık-132-20070 Ankara  07.06.2021 Özü: KDV Tevkifatı Uygulaması Hk. GENELGE (  9  ) İlgi:     a) 27.04.2021 günlü ve Mali Danışmanlık -106-15624 (2021/7) sayılı Genelgemiz. b) 28.05.2021 günlü ve Mali Danışmanlık-124-19072 (2021/8) sayılı Genelgemiz. Bilindiği üzere, 26.04.2014 tarihli Resmi Gazete’de yayımlanan KDV uygulama tebliği gereğince, vergi alacağını güvence altına almak amacıyla işlemlere taraf olanlar (kendine mal teslim edilen veya hizmet ifa edilen kişi ve/veya kurumlar) verginin tam olarak kesilip ödenmesinden ve bununla ilgili diğer ödevleri yerine getirmekten mükellef gibi sorumlu tutulmuşlardır. Bu anlamda KDV tevkifatı ihtiyari bir uygulama olmayıp, tevkifat uygulaması kapsamına alınan işlemlerde alıcılar tarafından tevkifat yapılması zorunlu kılınmıştır. Diğer taraftan, 16 Şubat 2021 tarihli ve 31397 sayılı Resmi Gazete’de yayımlanan ve 1 Mart 2021 tarihi itibariyle yürürlüğe giren KDV tevkifatı uygulamasına ilişkin “35 Seri No.lu Katma Değer Vergisi Genel Uygulama Tebliğinde Değişiklik Yapılmasına Dair Tebliğ” ile; -KDV mükellefleri tarafından Tebliğde belirtilen alıcılara ifa edilen ve Tebliğde özel olarak belirlenmeyen diğer bütün hizmet ifalarında (Noterlik Hizmetleri dahil) söz konusu alıcılar tarafından (5/10) oranında KDV tevkifatı uygulanacağı hususu düzenlenmiş olup, -Kısmi tevkifat uygulaması kapsamına giren her bir işlem giderinin KDV dahil bedeli 1.000 TL’yi aşmadığı takdirde, hesaplanan KDV’nin tevkifata tabi tutulmayacağı, -Belirtilen sınırın aşılması halinde ise KDV tutarının tamamı üzerinden (5/10) oranında tevkifat yapılması gerektiği, hususları ilgi (a)’da kayıtlı Genelgemiz ile duyurulmuştur. Diğer taraftan yeni uygulamaya konulan bu prensiplere göre, noterliklerce defter beyan sistemine gönderilen veriler üzerinden düzenlenmek istenilen KDV beyannamelerine söz konusu tevkifat tutarlarının yansımadığı anlaşıldığından, ilgili dönem KDV beyannamesinin gereği gibi verilebilmesi için Gelir İdaresi Başkanlığına müracaat edilmiştir. Gelir İdaresi Başkanlığından alınan ve ilgi (b)’de kayıtlı Genelgemiz ile yapılan duyuru gereğince de noterliklerce “Defter-Beyan Sistemine” otomatik olarak gönderilen veriler üzerinden oluşturulan KDV beyannamelerine, 35 Seri No'lu Katma Değer Vergisi Genel Uygulama Tebliğinde Değişiklik Yapılmasına Dair Tebliğ ile getirilen KDV tevkifatlarının bugün için teknik nedenlerden dolayı otomatik olarak yansıtılamadığı dikkate alındığında, noterliklerce gönderilen verilerin KDV tevkifatını da kapsayacak şekilde gönderilmesinin sağlanmasına kadar, KDV tevkifatı içeren ve Defter-Beyan Sistemi üzerinden gönderilemeyen KDV beyannamelerinin \"Beyanname Düzenleme Programı” aracılığıyla gönderilmesi uygun görülmüştür. Uygulama prensipleri ilgi (a ve b)’de kayıtlı genelgelerimiz çerçevesinde yürütülüyor olmakla birlikte, 03.06.2021 günlü ve 31500 sayılı Resmi Gazete’de yayımlanan Katma Değer Vergisi Genel Uygulama Tebliğinde Değişiklik Yapılmasına Dair 36 Seri Nolu KDV Genel Tebliği ile KDV tevkifatı yapmakla yükümlü olan bazı kuruluşların ünvanlarında yapılan değişikliğin yanısıra 01.07.2021 tarihinden itibaren yürürlüğe girmek üzere noterlikler tarafından verilen ve KDV’yi gerektiren hizmetler açısından (sair tahsilat + PTT gideleri + KDV dahil tutar) 1.000 Lira olan tevkifat yapma sınırı 2.000 liraya yükseltilmiştir. Yapılan bu son değişiklik çerçevesinde, uygulamada karışıklığa yol açılmaması bakımından ilgide kayıtlı genelgelerimizin birleştirilerek KDV tevkifatı uygulamasının yeni bir genelge ile noterliklere duyurulmasına ihtiyaç duyulmuştur. 1.A) KDV TEVKİFATI YAPMAKLA YÜKÜMLÜ OLAN KURULUŞLAR1-5018 sayılı Kanuna ekli cetveller kapsamındaki idare, kurum ve kuruluşlar, 2-Kanunla veya Cumhurbaşkanlığı Kararnamesiyle kurulan kamu kurum ve kuruluşları 3-Döner sermayeli kuruluşlar, 4-Kamu kurumu niteliğindeki meslek kuruluşları, 5-Bankalar, 6-Sigorta, reasürans ve emeklilik şirketleri, 7-Kanunla kurulan veya tüzel kişiliği haiz emekli ve yardım sandıkları 8-Kalkınma ajansları 1.B) KDV TEVKİFATI UYGULAMA PRENSİPLERİ1- 01.07.2021 tarihine kadar Noterlik hizmeti karşılığında düzenlenecek noterlik makbuzlarının damga vergisi, harç ve değerli kağıt bedelleri dışında kalan (sair tahsilat + PTT gideleri + KDV dahil) tutar 1.000 TL’yi aşması durumunda, hizmet alanlar yani notere ücret ödemesi yapacak olanlar tarafından (5/10) oranında KDV tevkifatı yapılması gerekmektedir. 2- 01.07.2021 tarihinden itibaren KDV tevkifatı uygulamasına dair parasal sınır (sair tahsilat + PTT giderleri + KDV dahil) 2.000 lira olarak uygulanacaktır. 3- Tevkifat yapmakla yükümlü kuruluşlar (Ör. Bankalar) tarafından birden fazla kişiye ayrı yevmiye numarası ile gönderilen ihtarnamelere ilişkin olup masraf yekünü için tek makbuz düzenlenmesi halinde, bu makbuzdaki KDV dahil toplam tutarın tevkifat sınırını aşması halinde ilgili kuruluşların (5/10) oranında KDV tevkifatı yapması gerekmektedir. Bu nedenle birden fazla yevmiye numarası verilen işlemler için tek makbuz düzenlenmemesi, her bir yevmiye işlem için ayrı noterlik makbuzu düzenlenmesinin uygun olacağı düşünülmektedir. 4- Tebliğde belirlenmiş olan hizmet alan bankalar ya da Tebliğ kapsamındaki diğer kuruluşların noterliklerde yaptıracağı ve muhataplara tebliği gereken işlemler için noterlikçe tahsil olunan posta ödemelerine ait KDV tutarları için de Tebliğde belirtilen usul ve esaslar doğrultusunda (5/10) oranında KDV tevkifatı uygulanması gerekmektedir. 5- Noterlik makbuzları ödemeyi gerçekleştiren ilgili adına düzenlendiğinden, Tebliğde belirlenmiş alıcıların taraf oldukları işlemlerde bazı durumlarda, makbuz bunlar adına değil de işlemin diğer tarafı adına düzenleniyor ise diğer tarafın KDV tevkifatı yapma zorunluluğuna dahil olmadığı durumlarda KDV tevkifatı yapılması söz konusu olmayacaktır. 6- KDV tevkifatı yapması zorunlu olan ilgili adına noterlik makbuzu kesildiğinde, tevkifata tabi tutulan KDV tutarı aylık KDV beyannamesinde beyan edilecektir. 1.C) KDV BEYANNAMELERİNİNİN DÜZENLENMESİ VE VERİLMESİ UYGULAMASIYukarıda da belirtildiği üzere, yeni uygulamaya konulan ve defter beyan sistemine tevkifat tutarlarının yansıtılamaması sebebiyle KDV tevkifatlı işlem yapan noterliklerce defter beyan sistemi üzerinden verilemeyen KDV beyannamelerinin, KDV tevkifatlarının KDV beyannamelerine otomatik olarak yansıtılmasını sağlayacak teknik çalışmalar tamamlanıp duyuruluncaya kadar KDV tevkifatı içeren ve Defter-Beyan Sistemi üzerinden gönderilemeyen KDV beyannamelerinin \"Beyanname Düzenleme Programı” aracılığıyla gönderilmesi uygun görülmüştür. Buna göre, belirtilen çalışma tamamlanıp duyuruluncaya kadar, bir beyan dönemi içerisinde Katma Değer Vergisi tevkifatına konu işlem yapmış olan noterliklerimizin Gelir İdaresi Başkanlığı sistemi üzerinden güncellenmesi gereken ve noterliklere de açılmış olan “Beyanname Düzenleme Programı’’ üzerinden, ilgili aya ait normal ve tevkifatlı katma değer vergisini beyannameye aşağıda yer alan prensipler çerçevesinde intikal ettirmeleri gerekmektedir. Bu program kullanılarak ilgili ay KDV beyannamesinin matrah kısmında; 1- Tevkifat uygulanmayan işlemler bölümüne KDV tevkifatına konu olmayan gelirler yazılacaktır. 2- Kısmi tevkifat uygulanan işlemler bölümüne KDV tevkifatı uygulanmış olan gelirler intikal ettirilecektir. 3- Beyannamenin ek bilgiler kısmında ise noterliğe ödeme yaparken tevkifat yapan kuruluşlarla ilgili olan tablo ayrıca doldurulacaktır. 4- Bir vergilendirme dönemi içerisinde KDV tevkifatlı işlem yapmayan noterlikler ilgili dönem KDV beyannamelerini defter beyan sistemi üzerinden vermeye devam edeceklerdir. 1.D) DİĞER HUSUSLAR1- Güncel bir işlem yapılırken, işlem sahibinin, yani adına noterlik makbuzu düzenlenen ilgili kurumun KDV tevkifatı yapmakla yükümlü olan bir kurum olması halinde, bu kurumun talebi beklenmeksizin noterlik makbuzunun tevkifatlı olarak düzenlenmesi ve tevkifata tabi KDV tutarının işlem sahibince beyan edilerek ödeneceğinin belirtilmesi uygun olacaktır. 2- KDV tevkifatı yapmakla yükümlü olanlarca evvelki günlerde ve fakat beyan dönemi (ilgili ay) içerisinde yapılmış olan işlemler sebebiyle doğan ve işlem sahiplerince KDV tevkifatı yapılmayan ya da tevkifat hususunda talep ya da ikazda bulunulmayan işlemlere ait KDV’nin tam olarak ödenmesinden sonraki zamanlarda ilgili kuruluşların iade talebi olmaksızın tevkifata tabi KDV yönünden resen bir iade işleminin yapılmaması icabeder. 2021/7 ve 2021/8 sayılı Genelgelerimiz uygulamadan kaldırılmış olup gereğinin bu genelgemiz esasları çerçevesinde yapılması gerektiğinin bilinmesini rica ederim Dursun CİN Başkan Güncelleme: 18.03.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2021-9 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2021-9-sayili-genelge.html",
        "title": "",
        "target": "",
        "type": "internal"
      },
      {
        "text": "2021-9 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2021-9-sayili-genelge.html",
        "title": "",
        "target": "_top",
        "type": "internal"
      },
      {
        "text": "K.D.V KANUNU",
        "href": "katma-deger-vergisi-kanunu.html",
        "title": "KATMA DEĞER VERGİSİ KANUNU",
        "target": "",
        "type": "internal"
      },
      {
        "text": "K.D.V GENEL UYG. TEBLİĞİ",
        "href": "https://www.mevzuat.gov.tr/mevzuat?MevzuatNo=19631&MevzuatTur=9&MevzuatTertip=5",
        "title": "K.D.V GENEL UYGULAMA TEBLİĞİ",
        "target": "_blank",
        "type": "external"
      },
      {
        "text": "GENELGE VE GENEL YAZILAR",
        "href": "kdv-hakkinda-genelge-ve-genel-yazilar.html",
        "title": "KDV HAK. GENELGEVE GENEL YAZILAR",
        "target": "",
        "type": "internal"
      },
      {
        "text": "İSTİSNA VE MUAFİYET",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "2024/1 sayılı genelge",
        "href": "2024-1-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 18.03.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2021-9 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2021-9 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"2024/1 sayılı genelge ile birlikte değerlendirilmelidir.\" />\n\n   <link rel=\"canonical\" content=\"noterlikrehberi.net/rehber/index.html?2021-9-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2021-9-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2021-9 sayılı genelge\",\n\n   mailsubject: \"Tavsiye: Noterlik Rehberi - 2021-9 sayılı genelge &nbsp; &nbsp;K.D.V KANUNU &nbsp;K.D.V GENEL UYG. TEBLİĞİ&nbsp; &nbsp;GENELGE VE GENEL YAZILAR&nbsp; &nbsp;İSTİSNA VE MUAFİYET\",\n\n   sharesubject: \"Noterlik Rehberi - 2021-9 sayılı genelge &nbsp; &nbsp;K.D.V KANUNU &nbsp;K.D.V GENEL UYG. TEBLİĞİ&nbsp; &nbsp;GENELGE VE GENEL YAZILAR&nbsp; &nbsp;İSTİSNA VE MUAFİYET\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2021-9-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2021-9-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2021-9-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2021-9-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2021-9-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2021-9-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2021-9-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2021-9 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2021-9-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2021-9 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"katma-deger-vergisi-kanunu.html\" class=\"topiclink\" title=\"KATMA DEĞER VERGİSİ KANUNU\">K.D.V KANUNU</a> &nbsp; <a href=\"https://www.mevzuat.gov.tr/mevzuat?MevzuatNo=19631&amp;MevzuatTur=9&amp;MevzuatTertip=5\" target=\"_blank\" onclick=\"return HMTrackTopiclink(this);\" class=\"weblink\" title=\"K.D.V GENEL UYGULAMA TEBLİĞİ\">K.D.V GENEL UYG. TEBLİĞİ</a>  &nbsp; <a href=\"kdv-hakkinda-genelge-ve-genel-yazilar.html\" class=\"topiclink\" title=\"KDV HAK. GENELGEVE GENEL YAZILAR\">GENELGE VE GENEL YAZILAR</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\" style=\"text-align: center; background: #ffffff;\"><a href=\"2024-1-sayili-genelge.html\" class=\"topiclink\">2024/1 sayılı genelge</a> ile birlikte değerlendirilmelidir.</p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Normal\" style=\"background: #ffffff;\"><span style=\"color: #464646;\">Mali Danışmanlık-132-20070 </span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Ankara &nbsp;07.06.2021</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Özü: KDV Tevkifatı Uygulaması Hk.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"text-align: center; background: #ffffff;\"><span style=\"font-weight: bold; color: #464646;\">GENELGE </span></p>\n\n<p class=\"p_Normal\" style=\"text-align: center; background: #ffffff;\"><span style=\"font-weight: bold; color: #464646;\">( &nbsp;9 &nbsp;)</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">İlgi: &nbsp; &nbsp; </span><span style=\"color: #464646;\">a) 27.04.2021 günlü ve Mali Danışmanlık -106-15624 (2021/7) sayılı Genelgemiz.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\"> &nbsp; &nbsp; &nbsp; &nbsp; &nbsp; &nbsp;b) 28.05.2021 günlü ve Mali Danışmanlık-124-19072 (2021/8) sayılı Genelgemiz.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Bilindiği üzere, 26.04.2014 tarihli Resmi Gazete’de yayımlanan KDV uygulama tebliği gereğince, vergi alacağını güvence altına almak amacıyla işlemlere taraf olanlar </span><span style=\"font-weight: bold; color: #464646;\">(kendine mal teslim edilen veya hizmet ifa edilen kişi ve/veya kurumlar)</span><span style=\"color: #464646;\"> verginin tam olarak kesilip ödenmesinden ve bununla ilgili diğer ödevleri yerine getirmekten mükellef gibi sorumlu tutulmuşlardır. Bu anlamda KDV tevkifatı ihtiyari bir uygulama olmayıp, tevkifat uygulaması kapsamına alınan işlemlerde alıcılar tarafından tevkifat yapılması zorunlu kılınmıştır.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Diğer taraftan, 16 Şubat 2021 tarihli ve 31397 sayılı Resmi Gazete’de yayımlanan ve 1 Mart 2021 tarihi itibariyle yürürlüğe giren KDV tevkifatı uygulamasına ilişkin </span><span style=\"font-weight: bold; color: #464646;\">“35 Seri No.lu Katma Değer Vergisi Genel Uygulama Tebliğinde Değişiklik Yapılmasına Dair Tebliğ”</span><span style=\"color: #464646;\"> ile;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">-KDV mükellefleri tarafından </span><span style=\"font-weight: bold; color: #464646; text-decoration: underline;\">Tebliğde belirtilen alıcılara ifa edilen</span><span style=\"color: #464646;\"> ve Tebliğde özel olarak belirlenmeyen diğer bütün hizmet ifalarında (Noterlik Hizmetleri dahil) söz konusu alıcılar tarafından (5/10) oranında KDV tevkifatı uygulanacağı hususu düzenlenmiş olup,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">-Kısmi tevkifat uygulaması kapsamına giren her bir işlem giderinin KDV dahil bedeli 1.000 TL’yi aşmadığı takdirde, hesaplanan KDV’nin tevkifata tabi tutulmayacağı,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">-Belirtilen sınırın aşılması halinde ise KDV tutarının tamamı üzerinden (5/10) oranında tevkifat yapılması gerektiği,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">hususları ilgi (a)’da kayıtlı Genelgemiz ile duyurulmuştur.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Diğer taraftan yeni uygulamaya konulan bu prensiplere göre, noterliklerce defter beyan sistemine gönderilen veriler üzerinden düzenlenmek istenilen KDV beyannamelerine söz konusu tevkifat tutarlarının yansımadığı anlaşıldığından, ilgili dönem KDV beyannamesinin gereği gibi verilebilmesi için Gelir İdaresi Başkanlığına müracaat edilmiştir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Gelir İdaresi Başkanlığından alınan ve ilgi (b)’de kayıtlı Genelgemiz ile yapılan duyuru gereğince de noterliklerce </span><span style=\"color: #464646; text-decoration: underline;\">“Defter-Beyan Sistemine”</span><span style=\"color: #464646;\"> otomatik olarak gönderilen veriler üzerinden oluşturulan KDV beyannamelerine, 35 Seri No'lu Katma Değer Vergisi Genel Uygulama Tebliğinde Değişiklik Yapılmasına Dair Tebliğ ile getirilen KDV tevkifatlarının bugün için teknik nedenlerden dolayı otomatik olarak yansıtılamadığı dikkate alındığında, noterliklerce gönderilen verilerin KDV tevkifatını da kapsayacak şekilde gönderilmesinin sağlanmasına kadar, KDV tevkifatı içeren ve Defter-Beyan Sistemi üzerinden gönderilemeyen KDV beyannamelerinin </span><span style=\"color: #464646; text-decoration: underline;\">&quot;Beyanname Düzenleme Programı”</span><span style=\"color: #464646;\"> aracılığıyla gönderilmesi uygun görülmüştür.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Uygulama prensipleri ilgi (a ve b)’de kayıtlı genelgelerimiz çerçevesinde yürütülüyor olmakla birlikte, 03.06.2021 günlü ve 31500 sayılı Resmi Gazete’de yayımlanan Katma Değer Vergisi Genel Uygulama Tebliğinde Değişiklik Yapılmasına Dair 36 Seri Nolu KDV Genel Tebliği ile KDV tevkifatı yapmakla yükümlü olan bazı kuruluşların ünvanlarında yapılan değişikliğin yanısıra 01.07.2021 tarihinden itibaren yürürlüğe girmek üzere noterlikler tarafından verilen ve KDV’yi gerektiren hizmetler açısından (sair tahsilat + PTT gideleri + KDV dahil tutar) 1.000 Lira olan tevkifat yapma sınırı 2.000 liraya yükseltilmiştir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Yapılan bu son değişiklik çerçevesinde, uygulamada karışıklığa yol açılmaması bakımından ilgide kayıtlı genelgelerimizin birleştirilerek KDV tevkifatı uygulamasının yeni bir genelge ile noterliklere duyurulmasına ihtiyaç duyulmuştur.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"font-weight:bold;color:#464646;display:inline-block;width:20px;margin-left:-20px\">1.</span><span style=\"font-weight: bold; color: #464646;\">A) KDV TEVKİFATI YAPMAKLA YÜKÜMLÜ OLAN KURULUŞLAR</span></p><p class=\"p_Normal\" style=\"background: #ffffff;\"><span style=\"color: #464646;\">1-5018 sayılı Kanuna ekli cetveller kapsamındaki idare, kurum ve kuruluşlar,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">2-Kanunla veya Cumhurbaşkanlığı Kararnamesiyle kurulan kamu kurum ve kuruluşları</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">3-Döner sermayeli kuruluşlar,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">4-Kamu kurumu niteliğindeki meslek kuruluşları,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">5-Bankalar,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">6-Sigorta, reasürans ve emeklilik şirketleri,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">7-Kanunla kurulan veya tüzel kişiliği haiz emekli ve yardım sandıkları</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">8-Kalkınma ajansları</span></p>\n\n<p class=\"p_Normal\" style=\"background: #ffffff;\"><span style=\"font-style: italic; color: #464646;\">&nbsp;</span></p>\n\n<p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"font-weight:bold;color:#464646;display:inline-block;width:20px;margin-left:-20px\">1.</span><span style=\"font-weight: bold; color: #464646;\">B) KDV TEVKİFATI UYGULAMA PRENSİPLERİ</span></p><p class=\"p_Normal\" style=\"background: #ffffff;\"><span style=\"color: #464646;\">1- 01.07.2021 tarihine kadar Noterlik hizmeti karşılığında düzenlenecek noterlik makbuzlarının damga vergisi, harç ve değerli kağıt bedelleri dışında kalan (sair tahsilat + PTT gideleri + KDV dahil) tutar 1.000 TL’yi aşması durumunda, hizmet alanlar yani notere ücret ödemesi yapacak olanlar tarafından (5/10) oranında KDV tevkifatı yapılması gerekmektedir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">2- 01.07.2021 tarihinden itibaren KDV tevkifatı uygulamasına dair parasal sınır (sair tahsilat + PTT giderleri + KDV dahil) 2.000 lira olarak uygulanacaktır.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">3- Tevkifat yapmakla yükümlü kuruluşlar (Ör. Bankalar) tarafından birden fazla kişiye ayrı yevmiye numarası ile gönderilen ihtarnamelere ilişkin olup masraf yekünü için tek makbuz düzenlenmesi halinde, bu makbuzdaki KDV dahil toplam tutarın tevkifat sınırını aşması halinde ilgili kuruluşların (5/10) oranında KDV tevkifatı yapması gerekmektedir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Bu nedenle birden fazla yevmiye numarası verilen işlemler için tek makbuz düzenlenmemesi, her bir yevmiye işlem için ayrı noterlik makbuzu düzenlenmesinin uygun olacağı düşünülmektedir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">4- Tebliğde belirlenmiş olan hizmet alan bankalar ya da Tebliğ kapsamındaki diğer kuruluşların noterliklerde yaptıracağı ve muhataplara tebliği gereken işlemler için noterlikçe tahsil olunan posta ödemelerine ait KDV tutarları için de Tebliğde belirtilen usul ve esaslar doğrultusunda (5/10) oranında KDV tevkifatı uygulanması gerekmektedir</span><span style=\"font-weight: bold; color: #464646;\">.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">5- Noterlik makbuzları ödemeyi gerçekleştiren ilgili adına düzenlendiğinden, Tebliğde belirlenmiş alıcıların taraf oldukları işlemlerde bazı durumlarda, makbuz bunlar adına değil de işlemin diğer tarafı adına düzenleniyor ise diğer tarafın KDV tevkifatı yapma zorunluluğuna dahil olmadığı durumlarda KDV tevkifatı yapılması söz konusu olmayacaktır.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">6- KDV tevkifatı yapması zorunlu olan ilgili adına noterlik makbuzu kesildiğinde, tevkifata tabi tutulan KDV tutarı aylık KDV beyannamesinde beyan edilecektir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"font-weight:bold;color:#464646;display:inline-block;width:20px;margin-left:-20px\">1.</span><span style=\"font-weight: bold; color: #464646;\">C) KDV BEYANNAMELERİNİNİN DÜZENLENMESİ VE VERİLMESİ UYGULAMASI</span></p><p class=\"p_Normal\" style=\"background: #ffffff;\"><span style=\"color: #464646;\">Yukarıda da belirtildiği üzere, yeni uygulamaya konulan ve defter beyan sistemine tevkifat tutarlarının yansıtılamaması sebebiyle </span><span style=\"font-weight: bold; color: #464646;\">KDV tevkifatlı işlem yapan noterliklerce defter beyan sistemi üzerinden verilemeyen KDV beyannamelerinin,</span></p>\n\n<p class=\"p_Normal\" style=\"background: #ffffff;\"><span style=\"color: #464646; text-decoration: underline;\">KDV tevkifatlarının KDV beyannamelerine otomatik olarak yansıtılmasını sağlayacak teknik çalışmalar tamamlanıp duyuruluncaya kadar</span><span style=\"color: #464646;\"> KDV tevkifatı içeren ve Defter-Beyan Sistemi üzerinden gönderilemeyen KDV beyannamelerinin </span><span style=\"font-weight: bold; color: #464646;\">&quot;Beyanname Düzenleme Programı”</span><span style=\"color: #464646;\"> aracılığıyla gönderilmesi uygun görülmüştür.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Buna göre, belirtilen çalışma tamamlanıp duyuruluncaya kadar, bir beyan dönemi içerisinde Katma Değer Vergisi tevkifatına konu işlem yapmış olan noterliklerimizin Gelir İdaresi Başkanlığı sistemi üzerinden güncellenmesi gereken ve noterliklere de açılmış olan </span><span style=\"font-weight: bold; color: #464646;\">“</span><span style=\"font-weight: bold; color: #464646; text-decoration: underline;\">Beyanname Düzenleme Programı</span><span style=\"font-weight: bold; color: #464646;\">’’</span><span style=\"color: #464646;\"> üzerinden, ilgili aya ait normal ve tevkifatlı katma değer vergisini beyannameye aşağıda yer alan prensipler çerçevesinde intikal ettirmeleri gerekmektedir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Bu program kullanılarak ilgili ay KDV beyannamesinin matrah kısmında;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">1- Tevkifat uygulanmayan işlemler bölümüne KDV tevkifatına konu olmayan gelirler yazılacaktır.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">2- Kısmi tevkifat uygulanan işlemler bölümüne KDV tevkifatı uygulanmış olan gelirler intikal ettirilecektir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">3- Beyannamenin ek bilgiler kısmında ise noterliğe ödeme yaparken tevkifat yapan kuruluşlarla ilgili olan tablo ayrıca doldurulacaktır.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">4- Bir vergilendirme dönemi içerisinde KDV tevkifatlı işlem yapmayan noterlikler ilgili dönem KDV beyannamelerini </span><span style=\"font-weight: bold; color: #464646;\">defter beyan sistemi </span><span style=\"color: #464646;\">üzerinden vermeye devam edeceklerdir.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">&nbsp;</span></p>\n\n<p style=\"text-indent: 0; padding-left: 20px; margin: 0 0 0 27px;\"><span class=\"f_Normal\" style=\"font-weight:bold;color:#464646;display:inline-block;width:20px;margin-left:-20px\">1.</span><span style=\"font-weight: bold; color: #464646;\">D) DİĞER HUSUSLAR</span></p><p class=\"p_Normal\" style=\"background: #ffffff;\"><span style=\"color: #464646;\">1- Güncel bir işlem yapılırken, işlem sahibinin, yani adına noterlik makbuzu düzenlenen ilgili kurumun KDV tevkifatı yapmakla yükümlü olan bir kurum olması halinde, bu kurumun talebi beklenmeksizin noterlik makbuzunun tevkifatlı olarak düzenlenmesi ve tevkifata tabi KDV tutarının işlem sahibince beyan edilerek ödeneceğinin belirtilmesi uygun olacaktır.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">2- KDV tevkifatı yapmakla yükümlü olanlarca </span><span style=\"font-weight: bold; color: #464646; text-decoration: underline;\">evvelki günlerde ve fakat beyan dönemi (ilgili ay) içerisinde yapılmış olan işlemler sebebiyle</span><span style=\"color: #464646;\"> doğan ve işlem sahiplerince KDV tevkifatı yapılmayan ya da tevkifat hususunda talep ya da ikazda bulunulmayan işlemlere ait KDV’nin tam olarak ödenmesinden sonraki zamanlarda ilgili kuruluşların iade talebi olmaksızın tevkifata tabi KDV yönünden resen bir iade işleminin yapılmaması icabeder.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">2021/7 ve 2021/8 sayılı Genelgelerimiz uygulamadan kaldırılmış olup gereğinin bu genelgemiz esasları çerçevesinde yapılması gerektiğinin bilinmesini rica ederim</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Dursun CİN</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2021-9-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.03.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:38.892995"
}