{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2023-6-sayili-genelge.html",
    "title": "2023-6 sayılı genelge",
    "description": "TÜRKİYE NOTERLER BİRLİĞİ Hukuki Danışmanlık-Mali Danışmanlık Sayı : E-23240125-659-442523-02.10.2023 Konu : Kur’a Çekimi İşlemlerinde Alınacak Ücretler/Harçlar Hk.    GENELG",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2023-6 sayılı genelge Email Gönder 2023-6 sayılı genelge << Fihrist-Ana sayfa >> 2023-6 sayılı genelge TUTANAKLAR    RESEN TUTANAKLAR    TAVSİYELER-ÖNERİLER    49 SAYILI GENELGE    19 SAYILI GENELGE    VEZNE TÜRKİYE NOTERLER BİRLİĞİ Hukuki Danışmanlık-Mali Danışmanlık Sayı : E-23240125-659-442523-02.10.2023 Konu : Kur’a Çekimi İşlemlerinde Alınacak Ücretler/Harçlar Hk. GENELGE (6) Aile ve Sosyal Hizmetler Bakanlığınca talep edilen ve noterliklerde sıkça yapılmakta olan Bakanlığa bağlı kuruluşlarda çalıştırılmak üzere personel alımına ilişkin kura çekimi işlemlerinden alınacak noterlik ücretleri ile tahsil edilmesi gereken harç hakkında izlenecek usule ilişkin konu Yönetim Kurulunun 18.09.2023 tarihli toplantısında görüşülmüş ve aşağıdaki açıklamaların yapılmasına karar verilmiştir. 1.NOTERLİKLEDE YAPILAN KURA ÇEKİMİ İŞLEMLERİNDEN ALINMASI GEREKEN NOTERLİK ÜCRETLERİ;Birliğimize ait (8) sayılı birleştirilmiş genelgede; Yazı ücretine esas alınan sayfanın Harçlar Kanununun 135 inci maddesi doğrultusunda, 50 harf 1 satır ve 20 satır 1 sayfa hesabı ile hesaplanması gerektiği, Bu hesaplama yapılırken, yazının tümünün dikkate alınacağı, İşlemde birden fazla yaprağa yazılan yazıların her sayfasının yazı ücreti bakımından bir sayfayı geçen miktarda karakter içermesi halinde her sayfa ayrı ayrı ikişer sayfa sayılamayacağı gibi, birer sayfa da kabul edilmemesinin icap ettiği, İlgililer tarafından daire dışında yazılarak veya fotokopi ya da teksir yolu ile çoğaltılarak getirilen kâğıtlardan yazı ve karşılaştırma ücretinden hangisinin alınacağı konusunda TNB Yönetim Kurulunun 11.03.1996 günlü toplantısında görüşülmesi neticesinde; Yazı ücretinin, ancak noterlikte yazılan veya ilgilinin isteği üzerine noterlikte çıkarılan fotokopiler dolayısıyla alınabileceği, bu hususa; Noterlik Ücret Tarifesinin 3 üncü maddesinde, \"Noterler, her ne suretle olursa olsun yazdıkları kağıtların dairede kalan nüshası ile iş sahibine verilen asıl ve örneklerinin her sayfasından _ TL yazı ücreti alırlar. Yukarıdaki fıkrada gösterilen kâğıtların örneklerinin iş sahibinin istek ve onayı üzerine, noterlik dairesinde fotokopi yoluyla çıkartılması halinde, bu örneklerin her sayfası da aynı ücrete tabidir\" denilmek suretiyle işaret edildiği, Dışarıda yazılarak ve çoğaltılarak onama, tebliğ ve örnek verme gibi çeşitli nedenlerle notere getirilen kâğıtlardan ise ‘karşılaştırma ücreti' alınacağı bu nedenle ilgili tarafından dışarıda çektirilip getirilen fotokopilerden yazı ücreti değil, karşılaştırma ücreti alınması gerektiği, Adalet Bakanlığı Hukuk İşleri Genel Müdürlüğünce gönderilen 17.10.1988 gün ve 36511 sayılı yazısında; \"... Bu itibarla 1512 sayılı Kanununun 55 inci ve Noterlik Ücret Tarifesinin 11 inci maddesi uyarınca, noterin, noterlik evrak ve defterlerini mahkemenin inceleme isteği üzerine noterlik dairesi dışına çıkarak, bu mahkemeye götürmesi halinde noter, yol giderine ve ayrıca her işten beher gün için _ yol ödeneğine müstahak olur.\" denilmesi ve sözü edilen Tarife'nin 11 inci maddesinde konuya yer verilmesi nedeniyle, noterlik dairesi dışında iş yapmak veya Noterlik Kanunu'nun 55 inci maddesi hükmü uyarınca evrak ve defterleri götürmek için daireden ayrılan noterlerin ve imzaya yetkili vekillerin, gerekli yol giderlerinden başka her işten, her gün için ücret tarifesinde belirtilen yol ödeneğini almaları gerekmektedir.\" Birliğimize ait (19) sayılı birleştirilmiş genelgede; 26.04.1984 tarihli ve Hukuk- 2433 sayılı Başkanlık duyurusu gereğince, bilgisayar veya bir düzenlemeleri yer almaktadır. Bu doğrultuda yapılan kur'a çekimi işlemlerinde kur'a talebinde bulunan ilgilinin, katılımcı listesini yazılı metin halinde ve bir nüsha olarak notere sunması ve evrakın noterde kalması veya yazılı metni notere iki asıl nüsha halinde vermesi durumlarında -noterlik işlemleri en az iki nüsha yapılıp bir nüshasının ilgiliye verilmesi diğer nüshanın da dairede saklanması zorunluluğu sonucu- çekilecek fotokopinin verilen asıl nüsha ya da verilen ikinci asıl nüshanın birinci asıl nüsha ile karşılaştırılmaları gerekliliği nedeniyle, çekilen fotokopi nüshanın ya da ikinci asıl nüshanın karşılaştırma ücretine tabi tutulması, Noterlik dairesi dışında iş yapmak evrak ve defterleri götürmek için daireden ayrılan noterlerin ve/veya imzaya yetkili vekillerin, gerekli yol giderlerinden başka her işten, her gün için ücret tarifesinde belirtilen yol ödeneği alınması, Kur'a talebinde bulunan ilgilinin, katılımcı listesini notere yazılı metin halinde vermeyip, CD ortamında sunması durumunda ise noterin, bir nüshasını ilgiliye verilecek, diğer nüshasını da dairede muhafaza edilecek nüshalara eklenmek üzere CD'den yazdıracağı iki adet yazılı metnin -dairede yazdırıldığı için- yazı ücretine tabi tutulması, Gerekmektedir. NOTERLİKLERDE YAPILAN KURA ÇEKİMİ İŞLEMLERİNDEN HARÇ TAHSİL EDİLİP EDİLEMEYECEĞİ; Aile ve Sosyal Hizmetler Bakanlığınca talep edilen ve Bakanlığa bağlı kuruluşlarda çalıştırılmak üzere personel alımına ilişkin kura çekimi işlemlerinden harç tahsil edilip edilmeyeceğine yönelik olarak anılan Bakanlıkça, Gelir İdaresi Başkanlığına başvurulmuş, Gelir İdaresi Başkanlığınca konu hakkında düzenlenmiş olan 05.04.2023 günlü ve 31758 sayılı yazıda; \"İlgilide kayıtlı yazınızın incelenmesinden, Bakanlığınıza bağlı kuruluşlarda çalıştırılmak üzere, Toplum Yararına Program (TYP) kapsamında personel alımının kamuya açık alanda noter huzurunda yapılan kura ile belirlendiği, söz konusu kura sonucunda kuruluşlarınıza noterler tarafından noter harcı tahakkuk ettirildiği, ayrıca bağlı kuruluşlarınızın denetimleri sırasında, tüketmiş oldukları elektrik için düzenlenen faturalarında elektrik ve havagazı tüketim vergisi tahakkuk ettirildiğinin tespit edildiği, ancak, •1606 sayılı Kanunda Sosyal Hizmetler ve Çocuk Esirgeme Kurumu Genel Müdürlüğünün kendisine terettüp eden vergi, harç ve resim mükellefiyetin kuruma ait olduğu hallerde bütün vergilerden, harçlardan, resimlerden, hisse ve fonlardan muaf olduğunun; 2464 sayılı Belediye Gelirleri Kanununun 36 ncı maddesinde de Çocuk Esirgeme Kurumuna ait çocuk yurtları ve bunlara bağlı işyerleri gibi sosyal yardım kuruluşlarında tüketilen elektrik ve havagazının vergiden müstesna olduğunun hüküm altına alındığı,•633 sayılı Kanun Hükmünde Kararnamenin 35 inci maddesinde, Sosyal Hizmetler ve Çocuk Esirgeme Kurumu Genel Müdürlüğüne yapılan atıfların Bakanlığa yapılmış sayılacağının belirtildiği,•703 sayılı Kanun Hükmünde Kararnamenin 216 ncı maddesinde ise Kanun ve kanun hükmünde kararnamelerle bakanlıklar ile kamu kurum ve kuruluşlarına yapılan atıfların Cumhurbaşkanlığı kararnamesinde bunlara karşılık olarak belirtilen ve düzenlenen bakanlıklar ile kamu kurum ve kuruluşlarına yapılmış sayılacağının hükme bağlandığı,hususlarından bahisle 1606 ve 2464 sayılı Kanunlarda yer alan Sosyal Hizmetler ve Çocuk Esirgeme Kurumu (SHÇEK) hakkındaki muafiyet ve istisna hükümlerinin Bakanlığınız için geçerli olup olmayacağı hakkında görüş talep edildiği anlaşılmıştır. 2464 sayılı Kanunun 34 üncü maddesinde, belediye sınırları ve mücavir alanlar içerisinde elektrik ve havagazı tüketiminin, elektrik ve havagazı tüketim vergisine tabi olduğu; 35 inci maddesinde de elektrik ve havagazı tüketenlerin, elektrik ve havagazı tüketim vergisinin ödemekle mükellef olduğu hükme bağlanmıştır. Aynı Kanunun 36 ncı maddesinde, kazanç amacı gütmemek şartıyla işletilen; hastane, dispanser, Diğer taraftan, 1606 sayılı Bazı Dernek ve Kurumların Bazı Vergilerden, Bütün Harç ve Resimlerden Muaf Tutulmasına İlişkin Kanununun 1 inci maddesinde, \"Türkiye Kızılay Derneği, Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Severler Derneği ve resmi darülaceze kurumları ile Darüşşafaka Cemiyeti ve Yeşilay Derneği kendilerine terettüp eden vergi, harç ve resim mükellefiyetinin kurumlara ait olduğu hallerde bütün vergilerden, harçlardan, resimlerden, hisse ve fonlardan muaftır. Bu muafiyetlerin, Türkiye Kızılay Derneğinin 11/04/2007 tarihli ve 5624 sayılı Kanuna göre yürüttüğü faaliyetleri hariç olmak üzere, bu kuruluşlara ait iktisadi işletmelere ve 31/12/1960 tarihli ve 193 sayılı Gelir Vergisi Kanunu ile 13/06/2006 tarihli ve 5520 sayılı Kurumlar Vergisi Kanunu uyarınca yapılacak vergi kesintilerine şümulü yoktur.\" hükmü yer almaktadır. Öte yandan, 08/06/2011 tarihli ve 27958 sayılı (Mükerrer) Resmi Gazete'de yayımlanan 633 sayılı Aile ve Sosyal Politikalar Bakanlığının Teşkilat ve Görevleri Hakkındaki Kanun Hükmündeki Kararnamenin 35 inci maddesinin birinci fıkrasında yer alan \"Mevzuatta, Sosyal Hizmetler ve Çocuk Esirgeme Kurumu Genel Müdürlüğü, Özürlüler İdaresi Başkanlığı, Kadının Statüsü Genel Müdürlüğü, Aile ve Sosyal Araştırmalar Genel Müdürlüğü, Sosyal Yardımlaşma ve Dayanışma Genel Müdürlüğü ve Sosyal Güvenlik Kurumu Primsiz Ödemeler Genel Müdürlüğüne yapılan atıflar Bakanlığa, anılan Bakanlık ve genel müdürlüklerden sorumlu bakana yapılan atıflar Bakana yapılmış sayılır.\" hükmü, 09/07/2018 tarihli ve 30473 sayılı (3. Mükerrer) Resmi Gazete'de yayımlanan 703 sayılı Anayasada Yapılan Değişikliklere Uyum Sağlanması Amacıyla Bazı Kanunun ve Kanun Hükmünde Kararnamelerde Değişiklik Yapılması Hakkında Kanun Hükmünde Kararnamenin 3 üncü maddesinin birinci fıkrasının (f) bendi ile yürürlükten kaldırılmış olup, söz konusu Kararnamenin 216 ncı maddesinde ise \"Kanun ve kanun hükmünde kararnamelerle bakanlıklar ile kamu kurum ve kuruluşlarına yapılan atıflar Cumhurbaşkanlığı kararnamelerinde bunlara karşılık olarak belirtilen ve düzenlenen bakanlıklar ile kamu kurum ve kuruluşlarına yapılmış sayılır.\" hükmüne yer verilmiştir. Ayrıca, 10/07/2018 tarihli ve 30474 sayılı Resmi Gazete'de yayımlanan 1 sayılı Cumhurbaşkanlığı Teşkilatı Hakkında Cumhurbaşkanlığı Kararnamesinin Altıncı Kısmında \"Bakanlıklar\" düzenlenmiş olup, anılan kısmın İkici Bölümünde ise \"Aile ve Sosyal Hizmetler Bakanlığı'na ilişkin düzenlemelerine yer verilmiştir. Söz konusu Cumhurbaşkanlığı Kararnamesinin \"Hizmet Birimleri\" başlıklı 67 nci maddesinde \"Çocuk Hizmetleri Genel Müdürlüğü\" de Aile ve Sosyal Hizmetler Bakanlığının hizmet birimleri arasında sayılmıştır. Bu itibarla, Sosyal Hizmetler ve Çocuk Esirgeme Kurumu Genel Müdürlüğüne yapılan atıfların 703 sayılı KHK'nın 216 ncı maddesi hükmü uyarıca Aile ve Sosyal Hizmetler Bakanlığına yapılmış sayılacağı ve bu kapsamda 1606 ve 2464 sayılı Kanunlarda yer alan Sosyal Hizmetler ve Çocuk Esirgeme Kurumu Genel Müdürlüğüne yönelik istisna ve muafiyet hükümleri çerçevesinde; •Sosyal Hizmetler ve Çocuk Esirgeme Kurumunun görev ve yetkileri kapsamında Bakanlığınıza bağlı kuruluşlarda çalıştırılmak üzere personel alımına ilişkin, Toplum Yararına Program (TYP) kapsamında kamuya açık alanda noter huzurunda yapılan kuralarda Bakanlığınızdan noter harcı aranılmaması,•Bakanlığınıza ait çocuk yurtları ve bunlara bağlı işyerleri gibi sosyal yardım kuruluşlarında tüketilen elektriğin elektrik ve havagazı tüketim vergisinden istisna tutulması,          gerektiği değerlendirilmektedir. Diğer taraftan, Sosyal Hizmetler ve Çocuk Esirgeme Kurumu Genel Müdürlüğünün kapatıldığı, ancak görev ve yetkilerinin Bakanlığınıza bağlı hangi birimlerce yerine getirildiği hususunda bir belirleme bulunmadığından, ileride istisna uygulamasında ihtilafların meydana gelmemesi ve hukuki güvenlik ve belirlilik ilkeleri gereğince, söz konusu görev ve yetkilerin neler ve hangi birimlerce kullanıldığı hususlarını yasal düzenleme yapılması suretiyle netleştirilmesi uygun olacaktır.\" denilmiştir. Yukarıda yer alan açıklamalar çerçevesinde noter harcı yönünden; Gelir İdaresi Başkanlığı görüşüne göre, Sosyal Hizmetler ve Çocuk Esirgeme Kurumunun görev ve yetkileri kapsamında, Aile ve Sosyal Hizmetler Bakanlığınca, bağlı kuruluşlarda çalıştırılmak üzere personel alımına ilişkin olarak, Toplum Yararına Programı (TYP) kapsamında kamuya açık alanda noter huzurunda yapılan kuralarda anılan Bakanlıktan noter harcı tahsil edilmesi mümkün bulunmamaktadır. Bilgi edinilmesini rica ederim. Emine ÇAĞLAYAN Başkan Güncelleme: 03.01.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2023-6 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2023-6-sayili-genelge.html",
        "title": "",
        "target": "",
        "type": "internal"
      },
      {
        "text": "2023-6 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2023-6-sayili-genelge.html",
        "title": "",
        "target": "_top",
        "type": "internal"
      },
      {
        "text": "TUTANAKLAR",
        "href": "tutanaklar.html",
        "title": "TUTANAKLAR",
        "target": "",
        "type": "internal"
      },
      {
        "text": "RESEN TUTANAKLAR",
        "href": "resen-tutanaklar.html",
        "title": "RESEN TUTANAKLAR",
        "target": "",
        "type": "internal"
      },
      {
        "text": "TAVSİYELER-ÖNERİLER",
        "href": "tavsiyeler-oneriler.html#__refheading___toc508657465",
        "title": "TAVSİYELER-ÖNERİLER",
        "target": "",
        "type": "internal"
      },
      {
        "text": "49 SAYILI GENELGE",
        "href": "dernek-islemleri-hak-birlestirilmis-49-sayili-genelge.html",
        "title": "DERNEK İŞLEMLERİ HAK. BİRLEŞTİRİLMİŞ 49 SAYILI GENELGE",
        "target": "",
        "type": "internal"
      },
      {
        "text": "19 SAYILI GENELGE",
        "href": "tespit-is-ve-islemleri-birlestirilmis-19-sayili-genelge.html",
        "title": "TESPİT İŞ VE İŞLEMLERİ HAK. BİRLEŞTİRİLMİŞ 19 SAYILI GENELGE",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "VEZNE-TAMAMLAMA-DIGER-TUTANAKLAR",
        "target": "",
        "type": "internal"
      },
      {
        "text": "Güncelleme: 03.01.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2023-6 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2023-6 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TÜRKİYE NOTERLER BİRLİĞİ Hukuki Danışmanlık-Mali Danışmanlık Sayı : E-23240125-659-442523-02.10.2023 Konu : Kur’a Çekimi İşlemlerinde Alınacak Ücretler/Harçlar Hk. &nbsp; &nbsp;GENELG\" />\n\n   <link rel=\"canonical\" content=\"noterlikrehberi.net/rehber/index.html?2023-6-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2023-6-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2023-6 sayılı genelge\",\n\n   mailsubject: \"Tavsiye: Noterlik Rehberi - 2023-6 sayılı genelge &nbsp; &nbsp;TUTANAKLAR&nbsp; &nbsp;RESEN TUTANAKLAR&nbsp; &nbsp;TAVSİYELER-ÖNERİLER&nbsp; &nbsp;49 SAYILI GENELGE&nbsp; &nbsp;19 SAYILI GENELGE&nbsp; &nbsp;VEZNE\",\n\n   sharesubject: \"Noterlik Rehberi - 2023-6 sayılı genelge &nbsp; &nbsp;TUTANAKLAR&nbsp; &nbsp;RESEN TUTANAKLAR&nbsp; &nbsp;TAVSİYELER-ÖNERİLER&nbsp; &nbsp;49 SAYILI GENELGE&nbsp; &nbsp;19 SAYILI GENELGE&nbsp; &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2023-6-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2023-6-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2023-6-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2023-6-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2023-6-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2023-6-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2023-6-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2023-6 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2023-6-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2023-6 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"tutanaklar.html\" class=\"topiclink\" title=\"TUTANAKLAR\">TUTANAKLAR</a>  &nbsp; <a href=\"resen-tutanaklar.html\" class=\"topiclink\" title=\"RESEN TUTANAKLAR\">RESEN TUTANAKLAR</a>  &nbsp; <a href=\"tavsiyeler-oneriler.html#__refheading___toc508657465\" class=\"topiclink\" title=\"TAVSİYELER-ÖNERİLER\">TAVSİYELER-ÖNERİLER</a>  &nbsp; <a href=\"dernek-islemleri-hak-birlestirilmis-49-sayili-genelge.html\" class=\"topiclink\" title=\"DERNEK İŞLEMLERİ HAK. BİRLEŞTİRİLMİŞ 49 SAYILI GENELGE\">49 SAYILI GENELGE</a>  &nbsp; <a href=\"tespit-is-ve-islemleri-birlestirilmis-19-sayili-genelge.html\" class=\"topiclink\" title=\"TESPİT İŞ VE İŞLEMLERİ HAK. BİRLEŞTİRİLMİŞ 19 SAYILI GENELGE\">19 SAYILI GENELGE</a>  &nbsp; <a href=\"javascript:void(0);\" onclick=\"return hmshowPopup(event, popid_1454898101X, this);\" class=\"popuplink\" title=\"VEZNE-TAMAMLAMA-DIGER-TUTANAKLAR\">VEZNE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">TÜRKİYE NOTERLER BİRLİĞİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Hukuki Danışmanlık-Mali Danışmanlık</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sayı : E-23240125-659-442523-02.10.2023</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu : Kur’a Çekimi İşlemlerinde Alınacak Ücretler/Harçlar Hk.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">GENELGE</span></p>\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">(6)</span></p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Aile ve Sosyal Hizmetler Bakanlığınca talep edilen ve noterliklerde sıkça yapılmakta olan Bakanlığa bağlı kuruluşlarda çalıştırılmak üzere personel alımına ilişkin kura çekimi işlemlerinden alınacak noterlik ücretleri ile tahsil edilmesi gereken harç hakkında izlenecek usule ilişkin konu Yönetim Kurulunun 18.09.2023 tarihli toplantısında görüşülmüş ve aşağıdaki açıklamaların yapılmasına karar verilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">1.</span><span class=\"f_Arial12\">NOTERLİKLEDE YAPILAN KURA ÇEKİMİ İŞLEMLERİNDEN ALINMASI GEREKEN NOTERLİK ÜCRETLERİ;</span></p><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Birliğimize ait (8) sayılı birleştirilmiş genelgede;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yazı ücretine esas alınan sayfanın Harçlar Kanununun 135 inci maddesi doğrultusunda, 50 harf 1 satır ve 20 satır 1 sayfa hesabı ile hesaplanması gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu hesaplama yapılırken, yazının tümünün dikkate alınacağı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İşlemde birden fazla yaprağa yazılan yazıların her sayfasının yazı ücreti bakımından bir sayfayı geçen miktarda karakter içermesi halinde her sayfa ayrı ayrı ikişer sayfa sayılamayacağı gibi, birer sayfa da kabul edilmemesinin icap ettiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgililer tarafından daire dışında yazılarak veya fotokopi ya da teksir yolu ile çoğaltılarak getirilen kâğıtlardan yazı ve karşılaştırma ücretinden hangisinin alınacağı konusunda TNB Yönetim Kurulunun 11.03.1996 günlü toplantısında görüşülmesi neticesinde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yazı ücretinin, ancak noterlikte yazılan veya ilgilinin isteği üzerine noterlikte çıkarılan fotokopiler dolayısıyla alınabileceği, bu hususa; Noterlik Ücret Tarifesinin 3 üncü maddesinde, &quot;Noterler, her ne suretle olursa olsun yazdıkları kağıtların dairede kalan nüshası ile iş sahibine verilen asıl ve örneklerinin her sayfasından _ TL yazı ücreti alırlar. Yukarıdaki fıkrada gösterilen kâğıtların örneklerinin iş sahibinin istek ve onayı üzerine, noterlik dairesinde fotokopi yoluyla çıkartılması halinde, bu örneklerin her sayfası da aynı ücrete tabidir&quot; denilmek suretiyle işaret edildiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dışarıda yazılarak ve çoğaltılarak onama, tebliğ ve örnek verme gibi çeşitli nedenlerle notere getirilen kâğıtlardan ise ‘karşılaştırma ücreti' alınacağı bu nedenle ilgili tarafından dışarıda çektirilip getirilen fotokopilerden yazı ücreti değil, karşılaştırma ücreti alınması gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Adalet Bakanlığı Hukuk İşleri Genel Müdürlüğünce gönderilen 17.10.1988 gün ve 36511 sayılı yazısında; &quot;... Bu itibarla 1512 sayılı Kanununun 55 inci ve Noterlik Ücret Tarifesinin 11 inci maddesi uyarınca, noterin, noterlik evrak ve defterlerini mahkemenin inceleme isteği üzerine noterlik dairesi dışına çıkarak, bu mahkemeye götürmesi halinde noter, yol giderine ve ayrıca her işten beher gün için _ yol ödeneğine müstahak olur.&quot; denilmesi ve sözü edilen Tarife'nin 11 inci maddesinde konuya yer verilmesi nedeniyle, noterlik dairesi dışında iş yapmak veya Noterlik Kanunu'nun 55 inci maddesi hükmü uyarınca evrak ve defterleri götürmek için daireden ayrılan noterlerin ve imzaya yetkili vekillerin, gerekli yol giderlerinden başka her işten, her gün için ücret tarifesinde belirtilen yol ödeneğini almaları gerekmektedir.&quot;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Birliğimize ait (19) sayılı birleştirilmiş genelgede;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">26.04.1984 tarihli ve Hukuk- 2433 sayılı Başkanlık duyurusu gereğince, bilgisayar veya bir düzenlemeleri yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu doğrultuda yapılan kur'a çekimi işlemlerinde kur'a talebinde bulunan ilgilinin, katılımcı listesini yazılı metin halinde ve bir nüsha olarak notere sunması ve evrakın noterde kalması veya yazılı metni notere iki asıl nüsha halinde vermesi durumlarında -noterlik işlemleri en az iki nüsha yapılıp bir nüshasının ilgiliye verilmesi diğer nüshanın da dairede saklanması zorunluluğu sonucu- çekilecek fotokopinin verilen asıl nüsha ya da verilen ikinci asıl nüshanın birinci asıl nüsha ile karşılaştırılmaları gerekliliği nedeniyle, çekilen fotokopi nüshanın ya da ikinci asıl nüshanın karşılaştırma ücretine tabi tutulması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik dairesi dışında iş yapmak evrak ve defterleri götürmek için daireden ayrılan noterlerin ve/veya imzaya yetkili vekillerin, gerekli yol giderlerinden başka her işten, her gün için ücret tarifesinde belirtilen yol ödeneği alınması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kur'a talebinde bulunan ilgilinin, katılımcı listesini notere yazılı metin halinde vermeyip, CD ortamında sunması durumunda ise noterin, bir nüshasını ilgiliye verilecek, diğer nüshasını da dairede muhafaza edilecek nüshalara eklenmek üzere CD'den yazdıracağı iki adet yazılı metnin -dairede yazdırıldığı için- yazı ücretine tabi tutulması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> NOTERLİKLERDE YAPILAN KURA ÇEKİMİ İŞLEMLERİNDEN HARÇ TAHSİL EDİLİP EDİLEMEYECEĞİ;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Aile ve Sosyal Hizmetler Bakanlığınca talep edilen ve Bakanlığa bağlı kuruluşlarda çalıştırılmak üzere personel alımına ilişkin kura çekimi işlemlerinden harç tahsil edilip edilmeyeceğine yönelik olarak anılan Bakanlıkça, Gelir İdaresi Başkanlığına başvurulmuş,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gelir İdaresi Başkanlığınca konu hakkında düzenlenmiş olan 05.04.2023 günlü ve 31758 sayılı yazıda;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&quot;İlgilide kayıtlı yazınızın incelenmesinden, Bakanlığınıza bağlı kuruluşlarda çalıştırılmak üzere, Toplum Yararına Program (TYP) kapsamında personel alımının kamuya açık alanda noter huzurunda yapılan kura ile belirlendiği, söz konusu kura sonucunda kuruluşlarınıza noterler tarafından noter harcı tahakkuk ettirildiği, ayrıca bağlı kuruluşlarınızın denetimleri sırasında, tüketmiş oldukları elektrik için düzenlenen faturalarında elektrik ve havagazı tüketim vergisi tahakkuk ettirildiğinin tespit edildiği, ancak,</span></p>\n\n<p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 13px; margin-left: 0;\"><span class=\"f_Arial12\" style=\"font-family: Arial,'Lucida Sans Unicode','Lucida Grande','Lucida Sans';display:inline-block;width:13px;margin-left:-13px\">&#8226;</span><span class=\"f_Arial12\">1606 sayılı Kanunda Sosyal Hizmetler ve Çocuk Esirgeme Kurumu Genel Müdürlüğünün kendisine terettüp eden vergi, harç ve resim mükellefiyetin kuruma ait olduğu hallerde bütün vergilerden, harçlardan, resimlerden, hisse ve fonlardan muaf olduğunun; 2464 sayılı Belediye Gelirleri Kanununun 36 ncı maddesinde de Çocuk Esirgeme Kurumuna ait çocuk yurtları ve bunlara bağlı işyerleri gibi sosyal yardım kuruluşlarında tüketilen elektrik ve havagazının vergiden müstesna olduğunun hüküm altına alındığı,</span></p><p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 13px; margin-left: 0;\"><span class=\"f_Arial12\" style=\"font-family: Arial,'Lucida Sans Unicode','Lucida Grande','Lucida Sans';display:inline-block;width:13px;margin-left:-13px\">&#8226;</span><span class=\"f_Arial12\">633 sayılı Kanun Hükmünde Kararnamenin 35 inci maddesinde, Sosyal Hizmetler ve Çocuk Esirgeme Kurumu Genel Müdürlüğüne yapılan atıfların Bakanlığa yapılmış sayılacağının belirtildiği,</span></p><p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 13px; margin-left: 0;\"><span class=\"f_Arial12\" style=\"font-family: Arial,'Lucida Sans Unicode','Lucida Grande','Lucida Sans';display:inline-block;width:13px;margin-left:-13px\">&#8226;</span><span class=\"f_Arial12\">703 sayılı Kanun Hükmünde Kararnamenin 216 ncı maddesinde ise Kanun ve kanun hükmünde kararnamelerle bakanlıklar ile kamu kurum ve kuruluşlarına yapılan atıfların Cumhurbaşkanlığı kararnamesinde bunlara karşılık olarak belirtilen ve düzenlenen bakanlıklar ile kamu kurum ve kuruluşlarına yapılmış sayılacağının hükme bağlandığı,</span></p><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">hususlarından bahisle 1606 ve 2464 sayılı Kanunlarda yer alan Sosyal Hizmetler ve Çocuk Esirgeme Kurumu (SHÇEK) hakkındaki muafiyet ve istisna hükümlerinin Bakanlığınız için geçerli olup olmayacağı hakkında görüş talep edildiği anlaşılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2464 sayılı Kanunun 34 üncü maddesinde, belediye sınırları ve mücavir alanlar içerisinde elektrik ve havagazı tüketiminin, elektrik ve havagazı tüketim vergisine tabi olduğu; 35 inci maddesinde de elektrik ve havagazı tüketenlerin, elektrik ve havagazı tüketim vergisinin ödemekle mükellef olduğu hükme bağlanmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; Aynı Kanunun 36 ncı maddesinde, kazanç amacı gütmemek şartıyla işletilen; hastane, dispanser,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Diğer taraftan, 1606 sayılı Bazı Dernek ve Kurumların Bazı Vergilerden, Bütün Harç ve Resimlerden Muaf Tutulmasına İlişkin Kanununun 1 inci maddesinde, &quot;Türkiye Kızılay Derneği, Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Severler Derneği ve resmi darülaceze kurumları ile Darüşşafaka Cemiyeti ve Yeşilay Derneği kendilerine terettüp eden vergi, harç ve resim mükellefiyetinin kurumlara ait olduğu hallerde bütün vergilerden, harçlardan, resimlerden, hisse ve fonlardan muaftır. Bu muafiyetlerin, Türkiye Kızılay Derneğinin 11/04/2007 tarihli ve 5624 sayılı Kanuna göre yürüttüğü faaliyetleri hariç olmak üzere, bu kuruluşlara ait iktisadi işletmelere ve 31/12/1960 tarihli ve 193 sayılı Gelir Vergisi Kanunu ile 13/06/2006 tarihli ve 5520 sayılı Kurumlar Vergisi Kanunu uyarınca yapılacak vergi kesintilerine şümulü yoktur.&quot; hükmü yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Öte yandan, 08/06/2011 tarihli ve 27958 sayılı (Mükerrer) Resmi Gazete'de yayımlanan 633 sayılı Aile ve Sosyal Politikalar Bakanlığının Teşkilat ve Görevleri Hakkındaki Kanun Hükmündeki Kararnamenin 35 inci maddesinin birinci fıkrasında yer alan &quot;Mevzuatta, Sosyal Hizmetler ve Çocuk Esirgeme Kurumu Genel Müdürlüğü, Özürlüler İdaresi Başkanlığı, Kadının Statüsü Genel Müdürlüğü, Aile ve Sosyal Araştırmalar Genel Müdürlüğü, Sosyal Yardımlaşma ve Dayanışma Genel Müdürlüğü ve Sosyal Güvenlik Kurumu Primsiz Ödemeler Genel Müdürlüğüne yapılan atıflar Bakanlığa, anılan Bakanlık ve genel müdürlüklerden sorumlu bakana yapılan atıflar Bakana yapılmış sayılır.&quot; hükmü, 09/07/2018 tarihli ve 30473 sayılı (3. Mükerrer) Resmi Gazete'de yayımlanan 703 sayılı Anayasada Yapılan Değişikliklere Uyum Sağlanması Amacıyla Bazı Kanunun ve Kanun Hükmünde Kararnamelerde Değişiklik Yapılması Hakkında Kanun Hükmünde Kararnamenin 3 üncü maddesinin birinci fıkrasının (f) bendi ile yürürlükten kaldırılmış olup, söz konusu Kararnamenin 216 ncı maddesinde ise &quot;Kanun ve kanun hükmünde kararnamelerle bakanlıklar ile kamu kurum ve kuruluşlarına yapılan atıflar Cumhurbaşkanlığı kararnamelerinde bunlara karşılık olarak belirtilen ve düzenlenen bakanlıklar ile kamu kurum ve kuruluşlarına yapılmış sayılır.&quot; hükmüne yer verilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayrıca, 10/07/2018 tarihli ve 30474 sayılı Resmi Gazete'de yayımlanan 1 sayılı Cumhurbaşkanlığı Teşkilatı Hakkında Cumhurbaşkanlığı Kararnamesinin Altıncı Kısmında &quot;Bakanlıklar&quot; düzenlenmiş olup, anılan kısmın İkici Bölümünde ise &quot;Aile ve Sosyal Hizmetler Bakanlığı'na ilişkin düzenlemelerine yer verilmiştir. Söz konusu Cumhurbaşkanlığı Kararnamesinin &quot;Hizmet Birimleri&quot; başlıklı 67 nci maddesinde &quot;Çocuk Hizmetleri Genel Müdürlüğü&quot; de Aile ve Sosyal Hizmetler Bakanlığının hizmet birimleri arasında sayılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu itibarla, Sosyal Hizmetler ve Çocuk Esirgeme Kurumu Genel Müdürlüğüne yapılan atıfların 703 sayılı KHK'nın 216 ncı maddesi hükmü uyarıca Aile ve Sosyal Hizmetler Bakanlığına yapılmış sayılacağı ve bu kapsamda 1606 ve 2464 sayılı Kanunlarda yer alan Sosyal Hizmetler ve Çocuk Esirgeme Kurumu Genel Müdürlüğüne yönelik istisna ve muafiyet hükümleri çerçevesinde;</span></p>\n\n<p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 13px; margin-left: 0;\"><span class=\"f_Arial12\" style=\"font-family: Arial,'Lucida Sans Unicode','Lucida Grande','Lucida Sans';display:inline-block;width:13px;margin-left:-13px\">&#8226;</span><span class=\"f_Arial12\">Sosyal Hizmetler ve Çocuk Esirgeme Kurumunun görev ve yetkileri kapsamında Bakanlığınıza bağlı kuruluşlarda çalıştırılmak üzere personel alımına ilişkin, Toplum Yararına Program (TYP) kapsamında kamuya açık alanda noter huzurunda yapılan kuralarda Bakanlığınızdan noter harcı aranılmaması,</span></p><p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 13px; margin-left: 0;\"><span class=\"f_Arial12\" style=\"font-family: Arial,'Lucida Sans Unicode','Lucida Grande','Lucida Sans';display:inline-block;width:13px;margin-left:-13px\">&#8226;</span><span class=\"f_Arial12\">Bakanlığınıza ait çocuk yurtları ve bunlara bağlı işyerleri gibi sosyal yardım kuruluşlarında tüketilen elektriğin elektrik ve havagazı tüketim vergisinden istisna tutulması,</span></p><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp;gerektiği değerlendirilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Diğer taraftan, Sosyal Hizmetler ve Çocuk Esirgeme Kurumu Genel Müdürlüğünün kapatıldığı, ancak görev ve yetkilerinin Bakanlığınıza bağlı hangi birimlerce yerine getirildiği hususunda bir belirleme bulunmadığından, ileride istisna uygulamasında ihtilafların meydana gelmemesi ve hukuki güvenlik ve belirlilik ilkeleri gereğince, söz konusu görev ve yetkilerin neler ve hangi birimlerce kullanıldığı hususlarını yasal düzenleme yapılması suretiyle netleştirilmesi uygun olacaktır.&quot; denilmiştir.</span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıda yer alan açıklamalar çerçevesinde noter harcı yönünden; Gelir İdaresi Başkanlığı görüşüne göre, Sosyal Hizmetler ve Çocuk Esirgeme Kurumunun görev ve yetkileri kapsamında, Aile ve Sosyal Hizmetler Bakanlığınca, bağlı kuruluşlarda çalıştırılmak üzere personel alımına ilişkin olarak, Toplum Yararına Programı (TYP) kapsamında kamuya açık alanda noter huzurunda yapılan kuralarda anılan Bakanlıktan noter harcı tahsil edilmesi mümkün bulunmamaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgi edinilmesini rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-style: italic;\">Emine ÇAĞLAYAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-style: italic;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"2023-6-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 03.01.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:51.459750"
}