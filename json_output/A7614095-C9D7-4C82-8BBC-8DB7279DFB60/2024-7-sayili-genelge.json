{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2024-7-sayili-genelge.html",
    "title": "2024-7 sayılı genelge",
    "description": "TÜRKİYE NOTERLER BİRLİĞİ Mali Danışmanlık Sayı : E-23240125-869-872882-13.08.2024 Konu : Noterlik Teftişlerinde İpotek Verme ve İpoteğin Fekki Hk.     GENELGE (7)    No",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2024-7 sayılı genelge Email Gönder 2024-7 sayılı genelge << Fihrist-Ana sayfa >> 2024-7 sayılı genelge DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR TÜRKİYE NOTERLER BİRLİĞİ Mali Danışmanlık Sayı : E-23240125-869-872882-13.08.2024 Konu : Noterlik Teftişlerinde İpotek Verme ve İpoteğin Fekki Hk. GENELGE (7) Noterlik teftişlerinde yaşanan sorunlar sebebiyle sözleşmelerde yer alan ipotek verilmesi taahhüdü ve ön ödemeli konut satış sözleşmelerinde yer alan satış bedelinin bir kısmının kredi ile ödeneceği hakkındaki düzenlemeler ile ilgili olarak konu hakkında nihai görüş alınabilmesi bakımından 29.04.2024 günlü ve E-23240125-869-747303 sayılı yazımız Gelir İdaresi Başkanlığına müracaatta bulunulmuştu. Anılan Başkanlıktan cevaben alınan ve Yönetim Kurulumuzun 07.08.2024 günlü Toplantısında görüşülen 08.07.2024 günlü ve 53894 sayılı yazıda, \"İlgi (b)'de kayıtlı yazınız ve eklerinin incelenmesinden. Adalet Bakanlığı müfettişlerinin noterlik teftişlerinde sözleşmelerde yer alan ipoteğin fekkine ilişkin belirlemelerin damga vergisi hesabında dikkate alınıp alınmayacağı ve ön ödemeli konut satış sözleşmelerinde yer alan satış bedelinin bir kısmının kredi ile ödenmesi hususundaki belirlemenin de \"0\" sıfır nispet damga vergisi uygulamasına etki edip etmeyeceği hususunda tereddütlerin olduğundan bahisle konu hakkında Başkanlığımız görüşünün talep edildiği anlaşılmaktadır. 488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 2 nci maddesinde, vergiye tabi kağıtlar mahiyetinde bulunan veya onların yerini alan mektup ve şerhlerle, bu kağıtların hükümlerinin yenilenmesine, uzatılmasına, değiştirilmesine devrine veya bozulmasına ilişkin mektup ve şerhlerin de damga vergisine tabi olduğu; 3 üncü maddesinde, damga vergisinin mükellefinin kağıtları imza edenler olduğu; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetlerinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınacağı; 6 ncı maddesinde, bir kağıtta biribirınden tamamen ayrı birden fazla akit ve işlem bulunduğu takdirde bunların herbirinden ayrı ayrı vergi alınacağı, bir kağıtta toplanan akit ve işlemler birbirine bağlı ve bir asıldan doğma oldukları takdirde damga vergisinin, en yüksek vergi alınmasını gerektiren akit veya işlem üzerinden alınacağı, ancak bu akit ve işlemlere asıl işlemin akülerinden başka bir şahsın eklenen akit ve işleminin de ayrıca vergiye tabi olacağı, şu kadar ki; bir kağıt üzerinde birden fazla adi kefalet ve garanti taahhüdü bulunması hâlinde, ayrı ayrı olmak üzere bunlardan yalnızca birinden damga vergisi alınacağı, pey akçesi, cayma tazminatı, ücret tevkifi, cezai şart gibi bir sözleşmenin müeyyidesi mahiyetinde olan taahhütlerden, başlı başına bir sözleşmeye konu olmadıkça damga vergisi alınmayacağı hükümlerine yer verilmiştir. Anılan Kanuna ekli (1) sayılı tablonun \"I. Akitlerle ilgili kağıtlar\" başlıklı bölümünün A/l fıkrasında, belli parayı ihtiva eden mukavelenameler, taahhütnameler ve temliknamelerin; A/3 fıkrasında, kefalet, teminat ve rehin senetlerinin; A/8 fıkrasında, resmi şekilde düzenlenen gayrimenkul satış vaadi sözleşmelerinin; A/10-b fıkrasında, 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerinin; A/14 fıkrasında, resmi şekilde düzenlenen kat karşılığı veya hasılat paylaşımı inşaat sözleşmelerinin nispi damga vergisine tabi olduğu hükümlerine yer verilmiştir. Diğer taraftan, 3/2/2017 tarihli ve 29968 sayılı Resmî Gazete'de yayımlanan 31/1/2017 tarihli ve 2017/9759 sayılı Bakanlar Kurulu Kararı ile 488 sayılı Kanuna ekli (1) sayılı tablonun \"1.Akillerle ilgili kağıtlar\" başlıklı bölümünün A/8 ve A/10-b fıkralarında yer alan kağıtlara; 15/3/2017 tarihli ve 30008 sayılı Resmî Gazete'de yayımlanan 13/3/2017 tarihli ve 2017/9973 sayılı Bakanlar Kurulu Kararı ile 488 sayılı Kanuna ekli (1) sayılı tablonun \"l.Akitlerle ilgili kağıtlar\" başlıklı bölümünün A/14 fıkrasında yer alan kağıtlara \"0\" (sıfır) nispetinde damga vergisi uygulanacağı karara bağlanmıştır. Öte yandan, 6502 sayılı Tüketicinin Korunması Hakkında Kanunun 40 inci maddesinin birinci fıkrasında, ön ödemeli konut satış sözleşmesinin, tüketicinin konut amaçlı bir taşınmazın satış bedelini önceden peşin veya taksitle ödemeyi, satıcının da bedelin tamamen veya kısmen ödenmesinden sonra taşınmazı tüketiciye devir veya teslim etmeyi üstlendiği sözleşme olduğu; 41 nci maddesinde, ön ödemeli konut satışının tapu siciline tescil edilmesinin, satış vaadi sözleşmesinin ise noterde düzenleme şeklinde yapılmasının zorunlu olduğu; 43 üncü maddesinin üçüncü fıkrasında ise satıcının aldığı bedeli ve tüketiciyi borç altına sokan her türlü belgeyi iade ettiği tarihten itibaren, tüketicinin on gün içinde edinimlerini iade edeceği hükümlerine yer verilmiş olup, 27/11/2014 tarihli ve 29188 sayılı Resmî Gazete'de yayımlanan \"Ön Ödemeli Konut Satışları Hakkında Yönetmelik\"te de aynı açıklamalara yer verilmiştir. Buna göre, 3/5/2023 tarihli ve 39451 sayılı yazımız ile, ekte yer alan örnekteki gibi düzenlenmiş olması halinde akitlerde yer alan ipotek verme taahhüdünden damga vergisi alınmayacağına ilişkin Birliğinize gerekli açıklamalar yapılmıştır. Bu defa ilgi yazınızda bahsedilen ipoteğin fekki yönünden ise genel bir değerlendirme yapılması mümkün bulunmamakla birlikte, somut olaya ilişkin yazınız ekinde yer alan 13/10/2022 tarihli ve 10822 yevmiye numaralı \"Düzenleme Şeklinde Taşınmaz Satış Vaadi ve Arsa Payı Karşılığı İnşaat Sözleşmesi\" başlıklı kağıdın incelenmesinden, sözleşmenin 17.2 maddesinde, müteahhitin, ... adına kayıtlı iş bu gayrimenkulleri, bu sözleşmeden ayrı olarak yapılacak KARZ ipoteği sözleşmesi ile iş bu sözleşmenin (KKİS) imzalanmasını müteakip en geç 15 gün içinde arsa sahibi lehine 1. derece ve 1. sırada toplam ana para ipoteği olacak şekilde 52.168.200,00 TL bedelli KARZ ipoteği tesis etmek zorunda olduğu, maddenin devamında ise kurulacak olan ipoteğin aşamalı olarak fek edileceği belirlemelerine yer verildiği anlaşılmış olup, yazınız eki sözleşmedeki gibi düzenlenmiş olması halinde, ipoteğin fekkine dair belirlemelerin vergilendirmede dikkate alınmaması gerekmektedir. Diğer taraftan, ön ödemeli konut satış sözleşmelerinde yer alan satış bedelinin bir kısmının kredi ile ödenmesine ilişkin belirlemeler yönünden somut olaya ilişkin ilgi yazınız ekinde yer alan 15/12/2021 tarihli ve 16285 yevmiye numaralı \"Düzenlenme Şeklinde Ön Ödemeli Taşınmaz Satış Vaadi Sözleşmesi\" başlıklı kağıdın incelenmesinden, sözleşmenin 4 üncü maddesinde, konut ile birlikte alıcıya teslim edilecek olan ankastre ürünlerin peşin + vadeli satış bedelinin KDV hariç 40.000 TL (Kırkbin TL) olduğu, konutun ankastre ürünler dahil olmak üzere peşin + vadeli satış bedelinin KDV hariç 10.825.200,00 TL (onmilyonsekizyüzyirmibeşbinikiyüz TL) olduğuna dair belirlemelere yer verildiği; 7.1 maddesinde, alıcının kurumdan kredi kullanması halinde, kullanacağı kredi tutarı ve satıcıya ödenecek peşinat haricinde taksitlendirilen bakiye bedelin, sözleşmenin bu maddenin beşinci fıkrasında belirtilen koşullar doğrultusunda satıcıya ait hesap numaralarına ödeneceği; 7.3 maddesinde, ancak, alıcının satıcının anlaşması bulunmayan, başka bir anlatımla satıcı ile arasında \"Garantili Konut Sözleşmesi\" imzalanmamış, herhangi bir finans kuruluşu ve/veya bankadan kredi kullanması ve buna ilişkin olarak konut kredi sözleşmesinin feshedilmesi halinde sözleşmenin aynen geçerli ve yürürlükte olacağı; 7.8 maddesinde, kredi kullanmak suretiyle konut satın alacak alıcının kurum lehine konut üzerinde 1. derecede ipotek vermeyi kabul ve taahhüt etmiş olduğu, satıcının da alıcı tarafından kullanılan kredinin teminatı olmak üzere konut üzerinde bankanın belirleyeceği şekil ve şartlarla ipotek verebileceğini kabul ettiği belirlemelerine yer verildiği, teminata ilişkin bir belirlemeye yer verilmediği ve kefil imzasının da bulunmadığı anlaşılmış olup, yazınız eki sözleşmedeki gibi düzenlenmiş olması halinde, ön ödemeli konut satış sözleşmelerinde yer alan konut satış bedelinin bir kısmının kredi ile ödenmesine ilişkin belirlemelerin \"0\" (sıfır) nispetinde damga vergisi uygulamasına engel teşkil etmeyeceği değerlendirilmektedir. Ancak, yazınız eki sözleşmede ankastre ürün bedeli ayrıca belirtildiğinden, söz konusu sözleşmenin bu kapsamda değerlendirilmesi mümkün bulunmayan ankastre ürün satışına ilişkin kısmının 488 sayılı Kanunun 6 ncı maddesinin birinci fıkrası ve Kanuna ekli (1) sayılı tablonun I/A-l fıkrası uyarınca, ankastre ürün bedeli üzerinden damga vergisine tabi tutulması gerekmektedir. Öte yandan, bağlı krediye ilişkin Başkanlığımız resmi internet sitesinde (vvvvw.gib.gov.tr) 28/11/2022 tarihli ve 108507 emsal özelge de bulunmaktadır.\" denilmektedir. Gelir İdaresi Başkanlığı görüşüne göre, 1- Sözleşmelerde yer alan ipotek verme taahhütlerinin 2024/2 sayılı Genelgemizde de belirtildiği üzere, damga vergisi ve harç hesabında dikkate alınmayacağı hususunda bir tereddüt bulunmamaktadır. 2- Sözleşmelerde damga vergisini gerektiren başkaca bir düzenleme olmaması kaydıyla, bu sözleşmelerde yer alan teminat ipoteğinin aşamalı olarak fek edileceği belirlemelerine yer verilmesinin de damga vergisi ve harç yönünden dikkate alınmaması gerekmektedir. 3- Damga vergisini gerektiren başkaca bir düzenlemeyi ihtiva etmemek kaydıyla ön ödemeli konut satış vaadi sözleşmelerinde, alıcı tarafından yapılacak ödemelerin bir kısmının kredi kullanılmak suretiyle gerçekleştirilmesine yönelik olarak yer alan düzenlemelerin bu sözleşmelere \"0\" (sıfır) nispet damga vergisi uygulamasına engel teşkil etmeyecektir. Ancak, sözleşmede ön ödemeli satışa konu olan konut bedeline ilaveten bu konut ile devri öngörülen menkul malların-ankastre ürünün değerine de yer verilmiş olması halinde, menkul-ankastrc ürün bedelleri üzerinden nispi damga vergisi ve menkul-ankastrc ürün bedelleri de dahil edilerek toplam satış bedeli üzerinden de nispi harç tahsil edilmesi gerekmektedir. 4- Gelir İdaresi Başkanlığı cevabi yazısında belirtilen \"bağlı kredi\" hakkındaki 28/11/2022 tarihli ve 108507 emsal özelgede ise özetle, \".../.../2022 tarihli \"Düzenleme Şeklinde Ön Ödemeli Konut Finansmanı Sistemi Veya Peşin Ödemeli Konut Satış Vaadi Sözleşmesi\" başhkh kağıdın incelenmesinden, sözleşmenin ... Anonim Şirketi ile ... arasında düzenlendiği; 3 üncü maddesinde, sözleşmenin konusunun ön kayıt başvurusu alınarak kura çekiliş yöntemiyle satışa sunulan şirket tarafından ... ili, ... İlçesi, ... Mahallesi... Ada,... Parsel üzerinde yaptırılacak olan ... Projesi... Etap ... Blok ... Kat... nolu Bağımsız bölümün Hak sahibine satışının vaadi olarak belirlendiği; \"Ödeme Planı\" başhkh (4.1) maddesinde, daire peşin satış bedelinin (KDV hariç)... TL, peşinat bedelinin ... TL olduğu, geriye kalan ... TL'nin ... Bankasından (... Tic. Şb.) kullanılacak kredi ile karşılanacağı; (4.6) maddesinde, kredilendirilen miktarın hak sahibi ile banka arasında şirketin kefaletiyle imzalanmış bulunan Ön Ödemeli Konut Finansmanı Sistemi Kredi Sözleşmesinin ilgili hükümleri gereği banka tarafından ... A.Ş.'nin mevduat hesabına virman edileceği, hak sahibinin bu hususta bankaya gerekli talimatı vereceğini kabul ve taahhüt edeceği; \"Anlaşmazlıkların Çözümü\" başlıklı 14 üncü maddesinde ise tüketici tarafın, uyuşmazlık konusundaki başvurularını 6502 sayılı Tüketicinin Korunması Hakkında Kanun hükümleri doğrultusunda ilgili tüketici mahkemesine veya tüketici hakem heyetine yapacağı belirlemelerine yer verildiği, sözleşmede teminata ilişkin bir belirlemeye ayrıca yer verilmediği ve kefil sıfatıyla imzanın da yer almadığı anlaşılmaktadır. Buna göre, özelge talebine konu \"Düzenleme Şeklinde Ön Ödemeli Konut Finansmanı Sistemi Veya Peşin Ödemeli Konut Satış Vaadi Sözleşmesi\" başlıklı kağıtta teminata ilişkin bir belirlemeye yer verilmediği ve kefil imzasının da bulunmadığı hususları birlikte değerlendirildiğinde, söz konusu kağıda \"0\" (sıfır) nispetinde damga vergisi uygulanması mümkün bulunmaktadır.\"denilmektedir. Özelgede yer aldığı şekliyle, ön ödemeli konut satış vaadi sözleşmelerde yer alan bağlı kredi ile ilgili olarak damga vergisi gerektiren kefalet ya da teminata ilişkin bir başka düzenlemeye yer verilmemesi durumunda bağlı kredi ile ilgili düzenleme teminat anlamına gelmeyeceğinden, söz konusu ön ödemeli konut satış sözleşmelerine \"0\" (sıfır) nispetinde damga vergisi uygulanması gerekmektedir. Noterlik teftişlerinde, yukarıda yer alan hususlar ve bu meyanda -Sözleşmelerde ipotek verilmesi taahhüdü, -İpoteğin fekki taahhüdü, -Ön ödemeli konut satış sözleşmelerinde yer alan satış bedelinin bir kısmının kredi ile ödenmesine dair düzenleme, yönünden Adalet Bakanlığı Müfettişlerince, damga vergisi/harç noksanlığı iddiası ile vergi dairesi başkanlıkları ya da defterdarlıklara ihbarda bulunulması durumunda, ilgili idareler nezdinde bu genelgemiz ve Gelir İdaresi Başkanlığının bu genelgemize esas görüşleri ile müracaat edilerek müspet netice alınması imkan dahilindedir. Bilgi edinilmesini rica ederim. Abdullah İSTEMEZ Başkan Güncelleme: 06.09.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2024-7 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2024-7-sayili-genelge.html",
        "title": "",
        "target": "",
        "type": "internal"
      },
      {
        "text": "2024-7 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2024-7-sayili-genelge.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "vvvvw.gib.gov.tr)",
        "href": "vvvvw.gib.gov.tr)",
        "title": "",
        "target": "_blank",
        "type": "internal"
      },
      {
        "text": "Güncelleme: 06.09.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2024-7 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2024-7 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TÜRKİYE NOTERLER BİRLİĞİ Mali Danışmanlık Sayı : E-23240125-869-872882-13.08.2024 Konu : Noterlik Teftişlerinde İpotek Verme ve İpoteğin Fekki Hk. &nbsp; &nbsp; GENELGE (7) &nbsp; &nbsp;No\" />\n\n   <link rel=\"canonical\" content=\"noterlikrehberi.net/rehber/index.html?2024-7-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2024-7-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2024-7 sayılı genelge\",\n\n   mailsubject: \"Tavsiye: Noterlik Rehberi - 2024-7 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 2024-7 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2024-7-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2024-7-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2024-7-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2024-7-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2024-7-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2024-7-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2024-7-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2024-7 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2024-7-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2024-7 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">TÜRKİYE NOTERLER BİRLİĞİ</p>\n\n<p class=\"p_Normal\">Mali Danışmanlık</p>\n\n<p class=\"p_Normal\">Sayı : E-23240125-869-872882-13.08.2024</p>\n\n<p class=\"p_Normal\">Konu : Noterlik Teftişlerinde İpotek Verme ve İpoteğin Fekki Hk. </p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Normal\" style=\"text-align: center;\"><span style=\"font-weight: bold;\">GENELGE</span></p>\n\n<p class=\"p_Normal\" style=\"text-align: center;\"><span style=\"font-weight: bold;\">(7)</span></p>\n\n<p class=\"p_Normal\" style=\"text-align: center;\">&nbsp;</p>\n\n<p class=\"p_Normal\" style=\"text-align: center;\">&nbsp;</p>\n\n<p class=\"p_Normal\" style=\"text-align: center;\">&nbsp;</p>\n\n<p class=\"p_Normal\">Noterlik teftişlerinde yaşanan sorunlar sebebiyle sözleşmelerde yer alan ipotek verilmesi taahhüdü ve ön ödemeli konut satış sözleşmelerinde yer alan satış bedelinin bir kısmının kredi ile ödeneceği hakkındaki düzenlemeler ile ilgili olarak konu hakkında nihai görüş alınabilmesi bakımından 29.04.2024 günlü ve E-23240125-869-747303 sayılı yazımız Gelir İdaresi Başkanlığına müracaatta bulunulmuştu.</p>\n\n<p class=\"p_Normal\">&nbsp;</p>\n\n<p class=\"p_Normal\">Anılan Başkanlıktan cevaben alınan ve Yönetim Kurulumuzun 07.08.2024 günlü Toplantısında görüşülen 08.07.2024 günlü ve 53894 sayılı yazıda,</p>\n\n<p class=\"p_Normal\">&nbsp;</p>\n\n<p class=\"p_Normal\">&quot;İlgi (b)'de kayıtlı yazınız ve eklerinin incelenmesinden. Adalet Bakanlığı müfettişlerinin noterlik teftişlerinde sözleşmelerde yer alan ipoteğin fekkine ilişkin belirlemelerin damga vergisi hesabında dikkate alınıp alınmayacağı ve ön ödemeli konut satış sözleşmelerinde yer alan satış bedelinin bir kısmının kredi ile ödenmesi hususundaki belirlemenin de &quot;0&quot; sıfır nispet damga vergisi uygulamasına etki edip etmeyeceği hususunda tereddütlerin olduğundan bahisle konu hakkında Başkanlığımız görüşünün talep edildiği anlaşılmaktadır.</p>\n\n<p class=\"p_Normal\">&nbsp;</p>\n\n<p class=\"p_Normal\">488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 2 nci maddesinde, vergiye tabi kağıtlar mahiyetinde bulunan veya onların yerini alan mektup ve şerhlerle, bu kağıtların hükümlerinin yenilenmesine, uzatılmasına, değiştirilmesine devrine veya bozulmasına ilişkin mektup ve şerhlerin de damga vergisine tabi olduğu; 3 üncü maddesinde, damga vergisinin mükellefinin kağıtları imza edenler olduğu; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetlerinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınacağı; 6 ncı maddesinde, bir kağıtta biribirınden tamamen ayrı birden fazla akit ve işlem bulunduğu takdirde bunların herbirinden ayrı ayrı vergi alınacağı, bir kağıtta toplanan akit ve işlemler birbirine bağlı ve bir asıldan doğma oldukları takdirde damga vergisinin, en yüksek vergi alınmasını gerektiren akit veya işlem üzerinden alınacağı, ancak bu akit ve işlemlere asıl işlemin akülerinden başka bir şahsın eklenen akit ve işleminin de ayrıca vergiye tabi olacağı, şu kadar ki; bir kağıt üzerinde birden fazla adi kefalet ve garanti taahhüdü bulunması hâlinde, ayrı ayrı olmak üzere bunlardan yalnızca birinden damga vergisi alınacağı, pey akçesi, cayma tazminatı, ücret tevkifi, cezai şart gibi bir sözleşmenin müeyyidesi mahiyetinde olan taahhütlerden, başlı başına bir sözleşmeye konu olmadıkça damga vergisi alınmayacağı hükümlerine yer verilmiştir.</p>\n\n<p class=\"p_Normal\">Anılan Kanuna ekli (1) sayılı tablonun &quot;I. Akitlerle ilgili kağıtlar&quot; başlıklı bölümünün A/l fıkrasında, belli parayı ihtiva eden mukavelenameler, taahhütnameler ve temliknamelerin; A/3 fıkrasında, kefalet, teminat ve rehin senetlerinin; A/8 fıkrasında, resmi şekilde düzenlenen gayrimenkul satış vaadi sözleşmelerinin; A/10-b fıkrasında, 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerinin; A/14 fıkrasında, resmi şekilde düzenlenen kat karşılığı veya hasılat paylaşımı inşaat sözleşmelerinin nispi damga vergisine tabi olduğu hükümlerine yer verilmiştir.</p>\n\n<p class=\"p_Normal\">&nbsp;</p>\n\n<p class=\"p_Normal\">Diğer taraftan, 3/2/2017 tarihli ve 29968 sayılı Resmî Gazete'de yayımlanan 31/1/2017 tarihli ve 2017/9759 sayılı Bakanlar Kurulu Kararı ile 488 sayılı Kanuna ekli (1) sayılı tablonun &quot;1.Akillerle ilgili kağıtlar&quot; başlıklı bölümünün A/8 ve A/10-b fıkralarında yer alan kağıtlara; 15/3/2017 tarihli ve 30008 sayılı Resmî Gazete'de yayımlanan 13/3/2017 tarihli ve 2017/9973 sayılı Bakanlar Kurulu Kararı ile 488 sayılı Kanuna ekli (1) sayılı tablonun &quot;l.Akitlerle ilgili kağıtlar&quot; başlıklı bölümünün A/14 fıkrasında yer alan kağıtlara &quot;0&quot; (sıfır) nispetinde damga vergisi uygulanacağı karara bağlanmıştır.</p>\n\n<p class=\"p_Normal\">&nbsp;</p>\n\n<p class=\"p_Normal\">Öte yandan, 6502 sayılı Tüketicinin Korunması Hakkında Kanunun 40 inci maddesinin birinci fıkrasında, ön ödemeli konut satış sözleşmesinin, tüketicinin konut amaçlı bir taşınmazın satış bedelini önceden peşin veya taksitle ödemeyi, satıcının da bedelin tamamen veya kısmen ödenmesinden sonra taşınmazı tüketiciye devir veya teslim etmeyi üstlendiği sözleşme olduğu; 41 nci maddesinde, ön ödemeli konut satışının tapu siciline tescil edilmesinin, satış vaadi sözleşmesinin ise noterde düzenleme şeklinde yapılmasının zorunlu olduğu; 43 üncü maddesinin üçüncü fıkrasında ise satıcının aldığı bedeli ve tüketiciyi borç altına sokan her türlü belgeyi iade ettiği tarihten itibaren, tüketicinin on gün içinde edinimlerini iade edeceği hükümlerine yer verilmiş olup, 27/11/2014 tarihli ve 29188 sayılı Resmî Gazete'de yayımlanan &quot;Ön Ödemeli Konut Satışları Hakkında Yönetmelik&quot;te de aynı açıklamalara yer verilmiştir.</p>\n\n<p class=\"p_Normal\">Buna göre, 3/5/2023 tarihli ve 39451 sayılı yazımız ile, ekte yer alan örnekteki gibi düzenlenmiş olması halinde akitlerde yer alan ipotek verme taahhüdünden damga vergisi alınmayacağına ilişkin Birliğinize gerekli açıklamalar yapılmıştır. Bu defa ilgi yazınızda bahsedilen ipoteğin fekki yönünden ise genel bir değerlendirme yapılması mümkün bulunmamakla birlikte, somut olaya ilişkin yazınız ekinde yer alan 13/10/2022 tarihli ve 10822 yevmiye numaralı &quot;Düzenleme Şeklinde Taşınmaz Satış Vaadi ve Arsa Payı Karşılığı İnşaat Sözleşmesi&quot; başlıklı kağıdın incelenmesinden, sözleşmenin 17.2 maddesinde, müteahhitin, ... adına kayıtlı iş bu gayrimenkulleri, bu sözleşmeden ayrı olarak yapılacak KARZ ipoteği sözleşmesi ile iş bu sözleşmenin (KKİS) imzalanmasını müteakip en geç 15 gün içinde arsa sahibi lehine 1. derece ve 1. sırada toplam ana para ipoteği olacak şekilde 52.168.200,00 TL bedelli KARZ ipoteği tesis etmek zorunda olduğu, maddenin devamında ise kurulacak olan ipoteğin aşamalı olarak fek edileceği belirlemelerine yer verildiği anlaşılmış olup, yazınız eki sözleşmedeki gibi düzenlenmiş olması halinde, ipoteğin fekkine dair belirlemelerin vergilendirmede dikkate alınmaması gerekmektedir.</p>\n\n<p class=\"p_Normal\">&nbsp;</p>\n\n<p class=\"p_Normal\">Diğer taraftan, ön ödemeli konut satış sözleşmelerinde yer alan satış bedelinin bir kısmının kredi ile ödenmesine ilişkin belirlemeler yönünden somut olaya ilişkin ilgi yazınız ekinde yer alan 15/12/2021 tarihli ve 16285 yevmiye numaralı &quot;Düzenlenme Şeklinde Ön Ödemeli Taşınmaz Satış Vaadi Sözleşmesi&quot; başlıklı kağıdın incelenmesinden, sözleşmenin 4 üncü maddesinde, konut ile birlikte alıcıya teslim edilecek olan ankastre ürünlerin peşin + vadeli satış bedelinin KDV hariç 40.000 TL (Kırkbin TL) olduğu, konutun ankastre ürünler dahil olmak üzere peşin + vadeli satış bedelinin KDV hariç 10.825.200,00 TL (onmilyonsekizyüzyirmibeşbinikiyüz TL) olduğuna dair belirlemelere yer verildiği; 7.1 maddesinde, alıcının kurumdan kredi kullanması halinde, kullanacağı kredi tutarı ve satıcıya ödenecek peşinat haricinde taksitlendirilen bakiye bedelin, sözleşmenin bu maddenin beşinci fıkrasında belirtilen koşullar doğrultusunda satıcıya ait hesap numaralarına ödeneceği; 7.3 maddesinde, ancak, alıcının satıcının anlaşması bulunmayan, başka bir anlatımla satıcı ile arasında &quot;Garantili Konut Sözleşmesi&quot; imzalanmamış, herhangi bir finans kuruluşu ve/veya bankadan kredi kullanması ve buna ilişkin olarak konut kredi sözleşmesinin feshedilmesi halinde sözleşmenin aynen geçerli ve yürürlükte olacağı; 7.8 maddesinde, kredi kullanmak suretiyle konut satın alacak alıcının kurum lehine konut üzerinde 1. derecede ipotek vermeyi kabul ve taahhüt etmiş olduğu, satıcının da alıcı tarafından kullanılan kredinin teminatı olmak üzere konut üzerinde bankanın belirleyeceği şekil ve şartlarla ipotek verebileceğini kabul ettiği belirlemelerine yer verildiği, teminata ilişkin bir belirlemeye yer verilmediği ve kefil imzasının da bulunmadığı anlaşılmış olup, yazınız eki sözleşmedeki gibi düzenlenmiş olması halinde, ön ödemeli konut satış sözleşmelerinde yer alan konut satış bedelinin bir kısmının kredi ile ödenmesine ilişkin belirlemelerin &quot;0&quot; (sıfır) nispetinde damga vergisi uygulamasına engel teşkil etmeyeceği değerlendirilmektedir. Ancak, yazınız eki sözleşmede ankastre ürün bedeli ayrıca belirtildiğinden, söz konusu sözleşmenin bu kapsamda değerlendirilmesi mümkün bulunmayan ankastre ürün satışına ilişkin kısmının 488 sayılı Kanunun 6 ncı maddesinin birinci fıkrası ve Kanuna ekli (1) sayılı tablonun I/A-l fıkrası uyarınca, ankastre ürün bedeli üzerinden damga vergisine tabi tutulması gerekmektedir.</p>\n\n<p class=\"p_Normal\">&nbsp;</p>\n\n<p class=\"p_Normal\">Öte yandan, bağlı krediye ilişkin Başkanlığımız resmi internet sitesinde (<a href=\"vvvvw.gib.gov.tr)\" target=\"_blank\" onclick=\"return HMTrackTopiclink(this);\" class=\"weblink\">vvvvw.gib.gov.tr)</a> 28/11/2022 tarihli ve 108507 emsal özelge de bulunmaktadır.&quot; denilmektedir.</p>\n\n<p class=\"p_Normal\">&nbsp;</p>\n\n<p class=\"p_Normal\">Gelir İdaresi Başkanlığı görüşüne göre,</p>\n\n<p class=\"p_Normal\">1- Sözleşmelerde yer alan ipotek verme taahhütlerinin 2024/2 sayılı Genelgemizde de belirtildiği üzere, damga vergisi ve harç hesabında dikkate alınmayacağı hususunda bir tereddüt bulunmamaktadır.</p>\n\n<p class=\"p_Normal\">2- Sözleşmelerde damga vergisini gerektiren başkaca bir düzenleme olmaması kaydıyla, bu sözleşmelerde yer alan teminat ipoteğinin aşamalı olarak fek edileceği belirlemelerine yer verilmesinin de damga vergisi ve harç yönünden dikkate alınmaması gerekmektedir.</p>\n\n<p class=\"p_Normal\">3- Damga vergisini gerektiren başkaca bir düzenlemeyi ihtiva etmemek kaydıyla ön ödemeli konut satış vaadi sözleşmelerinde, alıcı tarafından yapılacak ödemelerin bir kısmının kredi kullanılmak suretiyle gerçekleştirilmesine yönelik olarak yer alan düzenlemelerin bu sözleşmelere &quot;0&quot; (sıfır) nispet damga vergisi uygulamasına engel teşkil etmeyecektir.</p>\n\n<p class=\"p_Normal\">Ancak, sözleşmede ön ödemeli satışa konu olan konut bedeline ilaveten bu konut ile devri öngörülen menkul malların-ankastre ürünün değerine de yer verilmiş olması halinde, menkul-ankastrc ürün bedelleri üzerinden nispi damga vergisi ve menkul-ankastrc ürün bedelleri de dahil edilerek toplam satış bedeli üzerinden de nispi harç tahsil edilmesi gerekmektedir.</p>\n\n<p class=\"p_Normal\">4- Gelir İdaresi Başkanlığı cevabi yazısında belirtilen &quot;bağlı kredi&quot; hakkındaki 28/11/2022 tarihli ve 108507 emsal özelgede ise özetle,</p>\n\n<p class=\"p_Normal\">&quot;.../.../2022 tarihli &quot;Düzenleme Şeklinde Ön Ödemeli Konut Finansmanı Sistemi Veya Peşin Ödemeli Konut Satış Vaadi Sözleşmesi&quot; başhkh kağıdın incelenmesinden, sözleşmenin ... Anonim Şirketi ile ... arasında düzenlendiği; 3 üncü maddesinde, sözleşmenin konusunun ön kayıt başvurusu alınarak kura çekiliş yöntemiyle satışa sunulan şirket tarafından ... ili, ... İlçesi, ... Mahallesi... Ada,... Parsel üzerinde yaptırılacak olan ... Projesi... Etap ... Blok ... Kat... nolu Bağımsız bölümün Hak sahibine satışının vaadi olarak belirlendiği; &quot;Ödeme Planı&quot; başhkh (4.1) maddesinde, daire peşin satış bedelinin (KDV hariç)... TL, peşinat bedelinin ... TL olduğu, geriye kalan ... TL'nin ... Bankasından (... Tic. Şb.) kullanılacak kredi ile karşılanacağı; (4.6) maddesinde, kredilendirilen miktarın hak sahibi ile banka arasında şirketin kefaletiyle imzalanmış bulunan Ön Ödemeli Konut Finansmanı Sistemi Kredi Sözleşmesinin ilgili hükümleri gereği banka tarafından ... A.Ş.'nin mevduat hesabına virman edileceği, hak sahibinin bu hususta bankaya gerekli talimatı vereceğini kabul ve taahhüt edeceği; &quot;Anlaşmazlıkların Çözümü&quot; başlıklı 14 üncü maddesinde ise tüketici tarafın, uyuşmazlık konusundaki başvurularını 6502 sayılı Tüketicinin Korunması Hakkında Kanun hükümleri doğrultusunda ilgili tüketici mahkemesine veya tüketici hakem heyetine yapacağı belirlemelerine yer verildiği, sözleşmede teminata ilişkin bir belirlemeye ayrıca yer verilmediği ve kefil sıfatıyla imzanın da yer almadığı anlaşılmaktadır.</p>\n\n<p class=\"p_Normal\">&nbsp;</p>\n\n<p class=\"p_Normal\">Buna göre, özelge talebine konu &quot;Düzenleme Şeklinde Ön Ödemeli Konut Finansmanı Sistemi Veya Peşin Ödemeli Konut Satış Vaadi Sözleşmesi&quot; başlıklı kağıtta teminata ilişkin bir belirlemeye yer verilmediği ve kefil imzasının da bulunmadığı hususları birlikte değerlendirildiğinde, söz konusu kağıda &quot;0&quot; (sıfır) nispetinde damga vergisi uygulanması mümkün bulunmaktadır.&quot;denilmektedir.</p>\n\n<p class=\"p_Normal\">&nbsp;</p>\n\n<p class=\"p_Normal\">Özelgede yer aldığı şekliyle, ön ödemeli konut satış vaadi sözleşmelerde yer alan bağlı kredi ile ilgili olarak damga vergisi gerektiren kefalet ya da teminata ilişkin bir başka düzenlemeye yer verilmemesi durumunda bağlı kredi ile ilgili düzenleme teminat anlamına gelmeyeceğinden, söz konusu ön ödemeli konut satış sözleşmelerine &quot;0&quot; (sıfır) nispetinde damga vergisi uygulanması gerekmektedir.</p>\n\n<p class=\"p_Normal\">&nbsp;</p>\n\n<p class=\"p_Normal\">Noterlik teftişlerinde, yukarıda yer alan hususlar ve bu meyanda</p>\n\n<p class=\"p_Normal\">-Sözleşmelerde ipotek verilmesi taahhüdü,</p>\n\n<p class=\"p_Normal\">-İpoteğin fekki taahhüdü,</p>\n\n<p class=\"p_Normal\">-Ön ödemeli konut satış sözleşmelerinde yer alan satış bedelinin bir kısmının kredi ile ödenmesine dair düzenleme,</p>\n\n<p class=\"p_Normal\">yönünden Adalet Bakanlığı Müfettişlerince, damga vergisi/harç noksanlığı iddiası ile vergi dairesi başkanlıkları ya da defterdarlıklara ihbarda bulunulması durumunda, ilgili idareler nezdinde bu genelgemiz ve Gelir İdaresi Başkanlığının bu genelgemize esas görüşleri ile müracaat edilerek müspet netice alınması imkan dahilindedir.</p>\n\n<p class=\"p_Normal\">Bilgi edinilmesini rica ederim.</p>\n\n<p class=\"p_Normal\">&nbsp;</p>\n\n<p class=\"p_Normal\"><span style=\"font-weight: bold;\">Abdullah İSTEMEZ</span></p>\n\n<p class=\"p_Normal\"><span style=\"font-weight: bold;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2024-7-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 06.09.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:58.917897"
}