{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2024-8-sayili-genelge.html",
    "title": "2024-8 sayılı genelge",
    "description": "TÜRKİYE NOTERLER BİRLİĞİ Mali Danışmanlık-27.08.2024 Konu:Gayrimenkul Hissedarlarının Paylaşımı Hk.                                                                    GENELGE",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2024-8 sayılı genelge Email Gönder 2024-8 sayılı genelge << Fihrist-Ana sayfa >> 2024-8 sayılı genelge MUVAFAKATNAME    İNŞAAT MUVAFAKATI    KÜÇÜKL. MUVAFAKATI    DİĞER MUVAFAKAT    MEVZUAT    39 SAYILI GENELGE    45 SAYILI GENELGE TÜRKİYE NOTERLER BİRLİĞİ Mali Danışmanlık-27.08.2024 Konu:Gayrimenkul Hissedarlarının Paylaşımı Hk. GENELGE (8) Bir noterliğimizden alınan yazı ekinde yer alan ve Çevre, Şehircilik ve İklim Değişikliği Bakanlığına sunulmak üzere, Hazine adına kayıtlı olmakla birlikte işlem sahipleri adına yapı kayıt belgesine bağlanmış gayrimenkul müştereklerinin fiili kullanımları itibariyle bu gayrimenkulün ilgililerce paylaşılması yönünden uzlaştıklarını, Tayin etmek üzere, düzenlendiği anlaşılan ve örneği genelge ekinde bulunan işlemden tahsil edilmesi gereken harç ve damga vergisi ile ilgili görüşü talebi, 26.04.2022 günlü ve Mali Danışmanlık-95-21630 sayılı yazımız ile Gelir İdaresi Başkanlığına intikal ettirilerek konu hakkındaki görüşleri talep edilmiştir. Gelir İdaresi Başkanlığından cevaben alınan ve Yönetim Kurulumuzun 19.08.2024 günlü toplantısında görüşülen 23.07.2024 günlü ve 58172 sayılı yazıda, \"İlgide kayıtlı yazınızın incelenmesinden, bir noterliğinizden alınan Çevre, Şehircilik ve İklim Değişikliği Bakanlığına sunulmak üzere düzenlendiği anlaşılan muvafakatnamenin, Hazine adına kayıtlı olan ancak üzerinde 3194 sayılı İmar Kanununun geçici 16 ncı maddesi uyarınca yapı kayıt belgesine bağlanmış bir binanın bulunduğu gayrimenkulün fiili kullanım durumuna göre mirasçılar ve hak sahipleri arasında paylaşılmasına muvafakat vermek üzere tanzim edilmek istenildiği, hak sahiplerinin 396 sayılı Milli Emlak Genel Tebliğinin 9 uncu maddesinin 4 üncü fıkrasına göre uzlaşmış oldukları beyanının yanı sıra, ilgili idare tarafından gayrimenkul üzerinde dilediği gibi tasarruf edilmesine de muvafakat edildiği anlaşılan işlemde değer gösterilip gösterilmeyeceği, gösterilecek ise hangi değerin nazara alınacağı hususunda görüş talep edildiği anlaşılmaktadır. Bilindiği üzere, 492 sayılı Harçlar Kanununun 38 inci maddesinin birinci fıkrasında, noter işlemlerinden bu kanuna bağlı (2) sayılı tarifede yazılı olanların noter harçlarına tabi olduğu; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmıştır. Kanunun \"Değer Esası\" başlıklı 42 nci maddesinde ise \"Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.\" hükmü yer almaktadır. Aynı Kanuna bağlı (2) sayılı tarifenin 1/1 maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi oranda; H/l maddesinde ise belli meblağı ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden maktu tutarda harç alınacağı hüküm altına alınmıştır. İlgi yazınız ekinde yer alan muvafakatnamenin incelenmesinden, hüküm ve sonuçlarını tüm hak sahiplerinin muvafakatinin alınması halinde doğurmak üzere, Hazine adına kayıtlı ve üzerinde 3194 sayılı İmar Kanununun geçici 16 ncı maddesi uyarınca yapı kayıt belgesine bağlanmış bina mevcut taşınmazdaki fiili kullanım durumuna göre hak sahipleri (vefat edenler için mirasçıları) arasında, muvafakatnamede belirlenen oranlara isabet edecek şekilde 396 sayılı Milli Emlak Genel Tebliğinin 9 uncu maddesinin 4 üncü fıkrasının uygulanmasına esas olmak üzere uzlaşıldığı, ilgili idarece tahsis, satış, devir vb. işlemlerin ilgili hak sahiplen ve miktarlara göre yürütülmesine muvafakat edildiği hususunda düzenlendiği anlaşılmaktadır. Öte yandan, 396 sayılı Milli Emlak Genel Tebliğinin 1 inci maddesinde, tebliğin amacı, 3194 İmar Kanununun geçici 16 ncı maddesi kapsamında Yapı Kayıt Belgesi alınan yapıların bulunduğu Hazineye ait taşınmazların, Yapı Kayıt Belgesi sahiplerine satışına ilişkin usul ve esasları belirlemek olarak ifade edilmiş, 9 uncu maddesinin birinci fıkrasında \"Taşınmazın: 18/5/2018 tarihi itibarıyla belediye ve mücavir alan sınırlan içinde olması halinde 600 m2 'ye, dışında olması halinde ise 2000 m2 ye kadarlık kısmı satılır. Yapının taban alanının bu alanlardan fazla olması halinde yapı alanının tamamı bu kısıtlamalara tabi olmadan satılır\", dördüncü fıkrasında ise \"Birden fazla bağımsız bölüm bulunan yapılarda, hak sahiplerinin uzlaştıklarına dair noter onaylı muvafakatnameyi İdareye vermeleri halinde, arsa payları bu muvafakatnameye dayanılarak belirlenir. Ancak hak sahiplerinin uzlaşamamaları halinde, her bir bağımsız bölümün arsa payı, bağımsız bölüm alanının toplam inşaat alanına oranlanması suretiyle bulunur. Bu nitelikteki yapılarda bağımsız bölümdeki hak sahiplerine satılacak alan, arsa payı ile yapı için satılabilecek alanın çarpımı suretiyle bulunur.\" açıklamalarına yer verilmiştir. Bu itibarla, ilgi yazınız eki Çevre, Şehircilik ve İklim Değişikliği Bakanlığına sunulmak üzere düzenlenen muvafakatnamenin, 396 sayılı Milli Emlak Genel Tebliğinin 9 uncu maddesinin dördüncü fıkrasının uygulanmasına esas olmak üzere hak sahipleri arasında uzlaşıldığına ve ilgili idarece yapılacak tahsis, satış, devir vb. işlemlerin söz konusu muvafakatnamede yer alan hak sahipleri ve miktarlara göre yürütülmesine muvafakat edildiğine dair düzenlendiği, dolayısıyla 492 sayılı Kanunun 42 nci maddesinde belirtilen manada menkul veya gayrimenkul bir malın aynına yönelik bir taahhüdü ihtiva etmediği anlaşıldığından, söz konusu kağıdın noterde tasdik edilmesi işleminden 492 sayılı Kanuna bağlı (2) sayılı tarifenin 11/1 maddesine göre maktu harç aranılması gerekmektedir.\" denilmektedir. Gelir İdaresi Başkanlığı görüşüne göre, Çevre, Şehircilik ve İklim Değişikliği Bakanlığına hitaben düzenlenen örneği ekli muvafakatnamenin Harçlar Kanunun 42 nci maddesi mucibince değer gösterilmesi zorunlu işlemlerden olmadığı cihetle, işlemden sadece maktu harç tahsil edilmesi gerekmektedir. Bilgi edinilmesini rica ederim Ek:İşlem örneği Abdullah İSTEMEZ Başkan Güncelleme: 06.09.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2024-8 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2024-8-sayili-genelge.html",
        "title": "",
        "target": "",
        "type": "internal"
      },
      {
        "text": "2024-8 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2024-8-sayili-genelge.html",
        "title": "",
        "target": "_top",
        "type": "internal"
      },
      {
        "text": "MUVAFAKATNAME",
        "href": "muvafakatnameler.html",
        "title": "MUVAFAKATNAMELER DİZİNİ",
        "target": "",
        "type": "internal"
      },
      {
        "text": "İNŞAAT MUVAFAKATI",
        "href": "insaat-muvafakatnameleri.html",
        "title": "İNŞAAT MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "KÜÇÜKL. MUVAFAKATI",
        "href": "kucuklerin-muvafakatnameleri.html",
        "title": "KÜÇÜKLERİN MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "DİĞER MUVAFAKAT",
        "href": "diger-muvafakatnameler.html",
        "title": "DİĞER MUVAFAKATNAMELER DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "mevzuat-diger-muvafakatnameler.html",
        "title": "MEVZUAT - MUVAFAKATNAMELER",
        "target": "",
        "type": "internal"
      },
      {
        "text": "39 SAYILI GENELGE",
        "href": "arac-devir-kiralama-rehin-islemleri-hak-birlestirilmis-39-sayili-genelge.html",
        "title": "TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE",
        "target": "",
        "type": "internal"
      },
      {
        "text": "45 SAYILI GENELGE",
        "href": "muvafakat-ve-feragat-beyanlari-hak-birlestirilmis-45-sayili-genelge.html",
        "title": "MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE",
        "target": "",
        "type": "internal"
      },
      {
        "text": "İşlem örneği",
        "href": "https://portal.tnb.org.tr/GenelgeGenelYaziEklerDocLib/2024828932154%C4%B0%C5%9Flem%C3%B6rne%C4%9Fi.pdf",
        "title": "",
        "target": "_blank",
        "type": "external"
      },
      {
        "text": "Güncelleme: 06.09.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2024-8 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2024-8 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TÜRKİYE NOTERLER BİRLİĞİ Mali Danışmanlık-27.08.2024 Konu:Gayrimenkul Hissedarlarının Paylaşımı Hk. &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;GENELGE\" />\n\n   <link rel=\"canonical\" content=\"noterlikrehberi.net/rehber/index.html?2024-8-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2024-8-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2024-8 sayılı genelge\",\n\n   mailsubject: \"Tavsiye: Noterlik Rehberi - 2024-8 sayılı genelge &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   sharesubject: \"Noterlik Rehberi - 2024-8 sayılı genelge &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2024-8-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2024-8-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2024-8-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2024-8-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2024-8-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2024-8-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2024-8-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2024-8 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2024-8-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2024-8 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"muvafakatnameler.html\" class=\"topiclink\" title=\"MUVAFAKATNAMELER DİZİNİ\">MUVAFAKATNAME</a>  &nbsp; <a href=\"insaat-muvafakatnameleri.html\" class=\"topiclink\" title=\"İNŞAAT MUVAFAKATNAMELERİ DİZİNİ\">İNŞAAT MUVAFAKATI</a>  &nbsp; <a href=\"kucuklerin-muvafakatnameleri.html\" class=\"topiclink\" title=\"KÜÇÜKLERİN MUVAFAKATNAMELERİ DİZİNİ\">KÜÇÜKL. MUVAFAKATI</a>  &nbsp; <a href=\"diger-muvafakatnameler.html\" class=\"topiclink\" title=\"DİĞER MUVAFAKATNAMELER DİZİNİ\">DİĞER MUVAFAKAT</a>  &nbsp; <a href=\"mevzuat-diger-muvafakatnameler.html\" class=\"topiclink\" title=\"MEVZUAT - MUVAFAKATNAMELER\">MEVZUAT</a>  &nbsp; <a href=\"arac-devir-kiralama-rehin-islemleri-hak-birlestirilmis-39-sayili-genelge.html\" class=\"topiclink\" title=\"TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE\">39 SAYILI GENELGE</a>  &nbsp; <a href=\"muvafakat-ve-feragat-beyanlari-hak-birlestirilmis-45-sayili-genelge.html\" class=\"topiclink\" title=\"MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE\">45 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">TÜRKİYE NOTERLER BİRLİĞİ</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Mali Danışmanlık-</span><span style=\"color: #464646;\">27.08.2024</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Konu:Gayrimenkul Hissedarlarının Paylaşımı Hk.</span></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span><span style=\"font-weight: bold; color: #464646;\"> GENELGE</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; (8)</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Bir noterliğimizden alınan yazı ekinde yer alan ve Çevre, Şehircilik ve İklim Değişikliği Bakanlığına sunulmak üzere,</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Hazine adına kayıtlı olmakla birlikte işlem sahipleri adına yapı kayıt belgesine bağlanmış gayrimenkul müştereklerinin fiili kullanımları itibariyle bu gayrimenkulün ilgililerce paylaşılması yönünden uzlaştıklarını,</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Tayin etmek üzere,</span><span style=\"font-weight: bold; color: #464646;\"> d</span><span style=\"color: #464646;\">üzenlendiği anlaşılan ve örneği genelge ekinde bulunan işlemden tahsil edilmesi gereken harç ve damga vergisi ile ilgili görüşü talebi, 26.04.2022 günlü ve Mali Danışmanlık-95-21630 sayılı yazımız ile Gelir İdaresi Başkanlığına intikal ettirilerek konu hakkındaki görüşleri talep edilmiştir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Gelir İdaresi Başkanlığından cevaben alınan ve Yönetim Kurulumuzun 19.08.2024 günlü toplantısında görüşülen 23.07.2024 günlü ve 58172 sayılı yazıda,</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">&quot;İlgide kayıtlı yazınızın incelenmesinden, bir noterliğinizden alınan Çevre, Şehircilik ve İklim Değişikliği Bakanlığına sunulmak üzere düzenlendiği anlaşılan muvafakatnamenin, Hazine adına kayıtlı olan ancak üzerinde 3194 sayılı İmar Kanununun geçici 16 ncı maddesi uyarınca yapı kayıt belgesine bağlanmış bir binanın bulunduğu gayrimenkulün fiili kullanım durumuna göre mirasçılar ve hak sahipleri arasında paylaşılmasına muvafakat vermek üzere tanzim edilmek istenildiği, hak sahiplerinin 396 sayılı Milli Emlak Genel Tebliğinin 9 uncu maddesinin 4 üncü fıkrasına göre uzlaşmış oldukları beyanının yanı sıra, ilgili idare tarafından gayrimenkul üzerinde dilediği gibi tasarruf edilmesine de muvafakat edildiği anlaşılan işlemde değer gösterilip gösterilmeyeceği, gösterilecek ise hangi değerin nazara alınacağı hususunda görüş talep edildiği anlaşılmaktadır.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Bilindiği üzere, 492 sayılı Harçlar Kanununun 38 inci maddesinin birinci fıkrasında, noter işlemlerinden bu kanuna bağlı (2) sayılı tarifede yazılı olanların noter harçlarına tabi olduğu; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmıştır. Kanunun &quot;Değer Esası&quot; başlıklı 42 nci maddesinde ise &quot;Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.&quot; hükmü yer almaktadır.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Aynı Kanuna bağlı (2) sayılı tarifenin 1/1 maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi oranda; H/l maddesinde ise belli meblağı ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden maktu tutarda harç alınacağı hüküm altına alınmıştır.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">İlgi yazınız ekinde yer alan muvafakatnamenin incelenmesinden, hüküm ve sonuçlarını tüm hak sahiplerinin muvafakatinin alınması halinde doğurmak üzere, Hazine adına kayıtlı ve üzerinde 3194 sayılı İmar Kanununun geçici 16 ncı maddesi uyarınca yapı kayıt belgesine bağlanmış bina mevcut taşınmazdaki fiili kullanım durumuna göre hak sahipleri (vefat edenler için mirasçıları) arasında, muvafakatnamede belirlenen oranlara isabet edecek şekilde 396 sayılı Milli Emlak Genel Tebliğinin 9 uncu maddesinin 4 üncü fıkrasının uygulanmasına esas olmak üzere uzlaşıldığı, ilgili idarece tahsis, satış, devir vb. işlemlerin ilgili hak sahiplen ve miktarlara göre yürütülmesine muvafakat edildiği hususunda düzenlendiği anlaşılmaktadır.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Öte yandan, 396 sayılı Milli Emlak Genel Tebliğinin 1 inci maddesinde, tebliğin amacı, 3194 İmar Kanununun geçici 16 ncı maddesi kapsamında Yapı Kayıt Belgesi alınan yapıların bulunduğu Hazineye ait taşınmazların, Yapı Kayıt Belgesi sahiplerine satışına ilişkin usul ve esasları belirlemek olarak ifade edilmiş, 9 uncu maddesinin birinci fıkrasında &quot;Taşınmazın: 18/5/2018 tarihi itibarıyla belediye ve mücavir alan sınırlan içinde olması halinde 600 m2 'ye, dışında olması halinde ise 2000 m2 ye kadarlık kısmı satılır. Yapının taban alanının bu alanlardan fazla olması halinde yapı alanının tamamı bu kısıtlamalara tabi olmadan satılır&quot;, dördüncü fıkrasında ise &quot;Birden fazla bağımsız bölüm bulunan yapılarda, hak sahiplerinin uzlaştıklarına dair noter onaylı muvafakatnameyi İdareye vermeleri halinde, arsa payları bu muvafakatnameye dayanılarak belirlenir. Ancak hak sahiplerinin uzlaşamamaları halinde, her bir bağımsız bölümün arsa payı, bağımsız bölüm alanının toplam inşaat alanına oranlanması suretiyle bulunur. Bu nitelikteki yapılarda bağımsız bölümdeki hak sahiplerine satılacak alan, arsa payı ile yapı için satılabilecek alanın çarpımı suretiyle bulunur.&quot; açıklamalarına yer verilmiştir.</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Bu itibarla, ilgi yazınız eki Çevre, Şehircilik ve İklim Değişikliği Bakanlığına sunulmak üzere düzenlenen muvafakatnamenin, 396 sayılı Milli Emlak Genel Tebliğinin 9 uncu maddesinin dördüncü fıkrasının uygulanmasına esas olmak üzere hak sahipleri arasında uzlaşıldığına ve ilgili idarece yapılacak tahsis, satış, devir vb. işlemlerin söz konusu muvafakatnamede yer alan hak sahipleri ve miktarlara göre yürütülmesine muvafakat edildiğine dair düzenlendiği, dolayısıyla 492 sayılı Kanunun 42 nci maddesinde belirtilen manada menkul veya gayrimenkul bir malın aynına yönelik bir taahhüdü ihtiva etmediği anlaşıldığından, söz konusu kağıdın noterde tasdik edilmesi işleminden 492 sayılı Kanuna bağlı (2) sayılı tarifenin 11/1 maddesine göre maktu harç aranılması gerekmektedir.&quot;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">denilmektedir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Gelir İdaresi Başkanlığı görüşüne göre, Çevre, Şehircilik ve İklim Değişikliği Bakanlığına hitaben düzenlenen örneği ekli muvafakatnamenin Harçlar Kanunun 42 nci maddesi mucibince değer gösterilmesi zorunlu işlemlerden olmadığı cihetle, işlemden sadece maktu harç tahsil edilmesi gerekmektedir.</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Bilgi edinilmesini rica ederim</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">&nbsp;</span></p>\n\n<p class=\"p_Normal\" style=\"background: #ffffff;\"><span style=\"color: #464646;\">Ek:<a href=\"https://portal.tnb.org.tr/GenelgeGenelYaziEklerDocLib/2024828932154%C4%B0%C5%9Flem%C3%B6rne%C4%9Fi.pdf\" target=\"_blank\" onclick=\"return HMTrackTopiclink(this);\" class=\"weblink\">İşlem örneği</a></span></p>\n\n<p class=\"p_Normal\" style=\"background: #ffffff;\"><span style=\"color: #464646;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </span><span style=\"font-weight: bold; color: #464646;\">Abdullah İSTEMEZ</span></p>\n\n<p class=\"p_Normal\" style=\"background: #ffffff;\"><span style=\"font-weight: bold; color: #464646;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2024-8-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 06.09.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:59.459113"
}