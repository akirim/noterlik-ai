{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2024-85-sayili-genel-yazi.html",
    "title": "2024-85 sayılı genel yazı",
    "description": "TÜRKİYE NOTERLER BİRLİĞİ Mali Danışmanlık  Sayı : E-23240125-840-676860-27.02.2024 Konu : KDV Tevkifatı Yapmakla Yükümlü Olanların Tevkifata Tabi KDV Beyannameleri Hk.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2024-85 sayılı genel yazı Email Gönder 2024-85 sayılı genel yazı << Fihrist-Ana sayfa >> 2024-85 sayılı genel yazı K.D.V KANUNU   K.D.V GENEL UYG. TEBLİĞİ    GENELGE VE GENEL YAZILAR    İSTİSNA VE MUAFİYET TÜRKİYE NOTERLER BİRLİĞİ Mali Danışmanlık Sayı : E-23240125-840-676860-27.02.2024 Konu : KDV Tevkifatı Yapmakla Yükümlü Olanların Tevkifata Tabi KDV Beyannameleri Hk. GENEL YAZI (85) İlgi : 26.01.2024 günlü ve 39 (628943 ) sayılı Genel Yazımız. Bilindiği üzere, 28 Aralık 2023 Perşembe günlü 32413 sayılı Resmi Gazetede yayımlanan 7491 sayılı Kanunun 32 nci maddesi ile Katma Değer Vergisi Kanununun \"Beyanname Verme Zamanı\" başlıklı 41 inci maddesinde yapılan değişiklikle, vergi kesintisi yapmakla sorumlu tutulanların katma değer vergisi beyannamelerini vergilendirme dönemini takip eden ayın 21 inci günü akşamına kadar verecekleri, Yine bu Kanunun 33 üncü maddesi ile Katma Değer Vergisi Kanununun \"Vergi Ödenmesi\" başlıklı 46 ncı maddesinde yapılan değişiklikle, vergi kesintisi yapmakla sorumlu tutulanların beyan ettikleri katma değer vergisi tutarlarını vergilendirme dönemini takip eden ayın 23 üncü günü akşamına kadar ödeyecekleri, Kanunun değişen maddelerinin 01.01.2024 tarihinden itibaren yürürlüğe gireceği belirtilmiş, Bu husus ilgide kayıtlı genel yazımız ile noterliklere duyurulmuştur. Ancak. Gelir idaresi Başkanlığı internet sitesinde yayımlanan 10.02.2024 günlü ve 164 No.lu Vergi Usul Kanunu Sirküleri ile vergi kesintisi yapmakla sorumlu tutulanlar tarafından verilmesi gereken katma değer vergisi beyannamelerinin verilme ve ödeme sürelerini yeni bir belirleme yapılıncaya kadar ilgili vergilendirme dönemini takip eden ayın 25 inci günü sonuna kadar uzatılmıştır. Söz konusu VUK-164/2024/2 sirküleri gereğince 1 Şubat 2024 tarihinden başlamak üzere, takip eden ayın 21 inde verilecek ve 23 ünde ödenecek olan 2 nolu KDV Beyannamelerinin verilme ve ödenme süreleri yeni bir düzenleme yapılmadığı sürece takip eden ayın 25 ine kadar olarak değiştirilmiştir 2 nolu KDV Beyannamesi ile tahakkuk eden tutarın ödenmemesi halinde bu tutar 1 nolu KDV Beyannamesinde indirim konusu yapılamayacaktır. İlgide kayıtlı genel yazımız uygulamadan kaldırılmıştır. Bilgi edinilmesini rica ederim. Emine ÇAĞLAYAN Başkan Güncelleme: 28.02.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2024-85 sayılı genel yazı",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2024-85-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2024-85 sayılı genel yazı",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2024-85-sayili-genel-yazi.html",
        "title": "",
        "target": "_top",
        "type": "internal"
      },
      {
        "text": "K.D.V KANUNU",
        "href": "katma-deger-vergisi-kanunu.html",
        "title": "KATMA DEĞER VERGİSİ KANUNU",
        "target": "",
        "type": "internal"
      },
      {
        "text": "K.D.V GENEL UYG. TEBLİĞİ",
        "href": "https://www.mevzuat.gov.tr/mevzuat?MevzuatNo=19631&MevzuatTur=9&MevzuatTertip=5",
        "title": "K.D.V GENEL UYGULAMA TEBLİĞİ",
        "target": "_blank",
        "type": "external"
      },
      {
        "text": "GENELGE VE GENEL YAZILAR",
        "href": "kdv-hakkinda-genelge-ve-genel-yazilar.html",
        "title": "KDV HAK. GENELGEVE GENEL YAZILAR",
        "target": "",
        "type": "internal"
      },
      {
        "text": "İSTİSNA VE MUAFİYET",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "26.01.2024 günlü ve 39 (628943 ) sayılı Genel Yazımız.",
        "href": "2024-39-sayili-genel-yazi.html",
        "title": "",
        "target": "",
        "type": "internal"
      },
      {
        "text": "İlgide kayıtlı genel yazımız uygulamadan kaldırılmıştır.",
        "href": "2024-39-sayili-genel-yazi.html",
        "title": "",
        "target": "",
        "type": "internal"
      },
      {
        "text": "Güncelleme: 28.02.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2024-85 sayılı genel yazı"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2024-85 sayılı genel yazı</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TÜRKİYE NOTERLER BİRLİĞİ Mali Danışmanlık &nbsp;Sayı : E-23240125-840-676860-27.02.2024 Konu : KDV Tevkifatı Yapmakla Yükümlü Olanların Tevkifata Tabi KDV Beyannameleri Hk.\" />\n\n   <link rel=\"canonical\" content=\"noterlikrehberi.net/rehber/index.html?2024-85-sayili-genel-yazi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2024-85-sayili-genel-yazi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2024-85 sayılı genel yazı\",\n\n   mailsubject: \"Tavsiye: Noterlik Rehberi - 2024-85 sayılı genel yazı &nbsp; &nbsp;K.D.V KANUNU &nbsp;K.D.V GENEL UYG. TEBLİĞİ&nbsp; &nbsp;GENELGE VE GENEL YAZILAR&nbsp; &nbsp;İSTİSNA VE MUAFİYET\",\n\n   sharesubject: \"Noterlik Rehberi - 2024-85 sayılı genel yazı &nbsp; &nbsp;K.D.V KANUNU &nbsp;K.D.V GENEL UYG. TEBLİĞİ&nbsp; &nbsp;GENELGE VE GENEL YAZILAR&nbsp; &nbsp;İSTİSNA VE MUAFİYET\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2024-85-sayili-genel-yazi\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2024-85-sayili-genel-yazi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2024-85-sayili-genel-yazi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2024-85-sayili-genel-yazi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2024-85-sayili-genel-yazi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2024-85-sayili-genel-yazi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2024-85-sayili-genel-yazi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2024-85 sayılı genel yazı</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2024-85-sayili-genel-yazi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2024-85 sayılı genel yazı</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"katma-deger-vergisi-kanunu.html\" class=\"topiclink\" title=\"KATMA DEĞER VERGİSİ KANUNU\">K.D.V KANUNU</a> &nbsp; <a href=\"https://www.mevzuat.gov.tr/mevzuat?MevzuatNo=19631&amp;MevzuatTur=9&amp;MevzuatTertip=5\" target=\"_blank\" onclick=\"return HMTrackTopiclink(this);\" class=\"weblink\" title=\"K.D.V GENEL UYGULAMA TEBLİĞİ\">K.D.V GENEL UYG. TEBLİĞİ</a>  &nbsp; <a href=\"kdv-hakkinda-genelge-ve-genel-yazilar.html\" class=\"topiclink\" title=\"KDV HAK. GENELGEVE GENEL YAZILAR\">GENELGE VE GENEL YAZILAR</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\"><span style=\"font-weight: bold;\">TÜRKİYE NOTERLER BİRLİĞİ</span></p>\n\n<p class=\"p_Normal\"><span style=\"font-weight: bold;\">Mali Danışmanlık</span> </p>\n\n<p class=\"p_Normal\">Sayı : E-23240125-840-676860-27.02.2024</p>\n\n<p class=\"p_Normal\">Konu : KDV Tevkifatı Yapmakla Yükümlü Olanların Tevkifata Tabi KDV Beyannameleri Hk.</p>\n\n<p class=\"p_Normal\">&nbsp;</p>\n\n<p class=\"p_Normal\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </p>\n\n<p class=\"p_Normal\" style=\"text-align: center;\"><span style=\"font-weight: bold;\">GENEL YAZI (85)</span></p>\n\n<p class=\"p_Normal\" style=\"text-align: center;\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Normal\">İlgi : <a href=\"2024-39-sayili-genel-yazi.html\" class=\"topiclink\">26.01.2024 günlü ve 39 (628943 ) sayılı Genel Yazımız.</a></p>\n\n<p class=\"p_Normal\">&nbsp;</p>\n\n<p class=\"p_Normal\">Bilindiği üzere, 28 Aralık 2023 Perşembe günlü 32413 sayılı Resmi Gazetede yayımlanan 7491 sayılı Kanunun 32 nci maddesi ile Katma Değer Vergisi Kanununun &quot;Beyanname Verme Zamanı&quot; başlıklı 41 inci maddesinde yapılan değişiklikle, <span style=\"font-weight: bold;\">vergi kesintisi yapmakla sorumlu tutulanların katma değer vergisi beyannamelerini vergilendirme dönemini takip eden ayın 21 inci günü akşamına kadar verecekleri,</span></p>\n\n<p class=\"p_Normal\">Yine bu Kanunun 33 üncü maddesi ile Katma Değer Vergisi Kanununun &quot;Vergi Ödenmesi&quot; başlıklı 46 ncı maddesinde yapılan değişiklikle, <span style=\"font-weight: bold;\">vergi kesintisi yapmakla sorumlu tutulanların beyan ettikleri katma değer vergisi tutarlarını vergilendirme dönemini takip eden ayın 23 üncü günü akşamına kadar ödeyecekleri,</span></p>\n\n<p class=\"p_Normal\">Kanunun değişen maddelerinin 01.01.2024 tarihinden itibaren yürürlüğe gireceği belirtilmiş,</p>\n\n<p class=\"p_Normal\">Bu husus ilgide kayıtlı genel yazımız ile noterliklere duyurulmuştur.</p>\n\n<p class=\"p_Normal\"><span style=\"text-decoration: underline;\">Ancak. Gelir idaresi Başkanlığı internet sitesinde yayımlanan 10.02.2024 günlü ve 164 No.lu Vergi Usul Kanunu Sirküleri ile vergi kesintisi yapmakla sorumlu tutulanlar tarafından verilmesi gereken katma değer vergisi beyannamelerinin verilme ve ödeme sürelerini yeni bir belirleme yapılıncaya kadar ilgili vergilendirme dönemini takip eden ayın 25 inci günü sonuna kadar uzatılmıştır.</span></p>\n\n<p class=\"p_Normal\">Söz konusu VUK-164/2024/2 sirküleri gereğince 1 Şubat 2024 tarihinden başlamak üzere, takip eden ayın 21 inde verilecek ve 23 ünde ödenecek olan <span style=\"font-weight: bold;\">2 nolu KDV Beyannamelerinin verilme ve ödenme süreleri </span><span style=\"font-weight: bold; text-decoration: underline;\">yeni bir düzenleme yapılmadığı sürece</span><span style=\"font-weight: bold;\"> takip eden ayın 25 ine kadar olarak değiştirilmiştir</span></p>\n\n<p class=\"p_Normal\">2 nolu KDV Beyannamesi ile tahakkuk eden tutarın ödenmemesi halinde bu tutar 1 nolu KDV Beyannamesinde indirim konusu yapılamayacaktır.</p>\n\n<p class=\"p_Normal\"><a href=\"2024-39-sayili-genel-yazi.html\" class=\"topiclink\">İlgide kayıtlı genel yazımız uygulamadan kaldırılmıştır.</a></p>\n\n<p class=\"p_Normal\">Bilgi edinilmesini rica ederim.</p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Normal\"><span style=\"font-weight: bold;\">Emine ÇAĞLAYAN</span></p>\n\n<p class=\"p_Normal\"><span style=\"font-weight: bold;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2024-85-sayili-genel-yazi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 28.02.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:16:59.672481"
}