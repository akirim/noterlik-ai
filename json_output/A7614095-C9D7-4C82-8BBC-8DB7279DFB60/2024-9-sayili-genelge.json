{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2024-9-sayili-genelge.html",
    "title": "2024-9 sayılı genelge",
    "description": "TÜRKİYE NOTERLER BİRLİĞİ Mali Danışmanlık-29.08.2024 Konu:Yabancı Kişilerin Aralarında Gerçekleştirecekleri İşlemler Hk.     GENELGE (9)    Bilindiği üzere, Gelir İdaresi",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2024-9 sayılı genelge Email Gönder 2024-9 sayılı genelge << Fihrist-Ana sayfa >> 2024-9 sayılı genelge DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR TÜRKİYE NOTERLER BİRLİĞİ Mali Danışmanlık-29.08.2024 Konu:Yabancı Kişilerin Aralarında Gerçekleştirecekleri İşlemler Hk. GENELGE (9) Bilindiği üzere, Gelir İdaresi Başkanlığı görüşüne dayanılarak yayımlanan 2018/2 sayılı Genelgemizde, Türkiye'de yabancı bir kişiye; 1- Gayrimenkul satış vaadi ile gayrimenkul satışı sebebiyle düzenlenen sözleşmelere, 2- 6502 sayılı Kanun kapsamında yabancı bir kişiye ön ödemeli konut satışı sebebiyle düzenlenen sözleşmelere, \"0\" (sıfır) nispet damga vergisi uygulanması ve fakat bu sözleşmelerle ilgili işlemlerden nispi harç alınması, 3- Türkiye'de yerleşik bir anonim, eshamlı komandit ve limited şirket pay devri işleminin gerçekleştirilmesi esnasında, taraflardan birisinin (devralan ya da devreden) yabancı olması durumunda düzenlenen kağıt ve yapılan işlemlere, 4- Türkiye'de yerleşik bankalar ve tüketici finansman şirketleri tarafından yabancılara kullandırılacak kredilerle ilgili kağıt ve işlemlere damga vergisi ve harç istisnası uygulanması gerektiği bildirilmiştir. Ancak, son zamanlarda noterliklere gelen müracaatlarda, -Türkiye'de kurulmuş olan bir limited ya da anonim şirketin yabancı ülke vatandaşı hissedarlarının, yine bir başka yabancı ülke vatandaşına hisselerini devir etmek üzere sözleşme düzenlemek istediklerinde, anılan sözleşmelere harç ve damga vergisi istisnası uygulanıp uygulanmayacağı yönünden tereddütler yaşandığının anlaşılması üzerine, hem bu işlem yönünden hem de, -Yabancı kişiler arasında düzenlenen gayrimenkul satış vaadi sözleşmelerinde \"0\" (sıfır) damga vergisi uygulanıp uygulanmayacağı, -488 sayılı Damga Vergisi Kanununa ekli (2) sayılı Tablonun IV - Ticari ve medeni işlerle ilgili kağıtlar bölümünde yer alan 31 inci fıkrasındaki, \"Dernek ve vakıflarca yerleşim yeri, gerçek kişilerce mesken olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenameleri. \" 32 nci fıkrasındaki, \"Gelir vergisinden muaf esnaf, muaf serbest meslek erbabı ile basit usulde vergilendirilen mükellefler tarafından işyeri olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenameleri.\" Yönünden tanınan damga vergisi istisnasının işlem tarafının her ikisinin de yabancı olması halinde uygulanıp uygulanmayacağı yönünden Gelir İdaresi Başkanlığına müracaatta bulunulmuştur. Gelir İdaresi Başkanlığından cevaben alınan ve Yönetim Kurulumuzun 05.07.2024 günlü ve E77888587- 155.01.01.01[11521]-53053 sayılı yazıda, \"İlgi (ç)'de kayıtlı yazınızın incelenmesinden, Başkanlığımızca Birliğinize hitaben düzenlenen ilgi (c)'de kayıtlı yazımızda belirtilen, resmi şekilde düzenlenen gayrimenkul satış vaadi sözleşmeleri ile 6502 sayılı Kanun kapsamında düzenlenen ön ödemeli konut satış sözleşmelerine ilişkin görüşümüz ile şirket pay devrine ilişkin görüşümüzün; Türkiye'de iki yabancı ülke vatandaşı arasında düzenlenecek tüm noterlik işlemlerini kavrayıp kavramayacağı, yabancı kişiler arasında düzenlenen gayrimenkul satış vaadi sözleşmelerinde \"0\" (sıfır) nispetinde damga vergisi uygulanıp uygulanmayacağı, 488 sayılı Damga Vergisi Kanununa ekli (2) sayılı tablonun \"IV-Ticari ve medeni işlerle ilgili kağıtlar\" başlıklı bölümünün (31) ve (32) numaralı fıkraları kapsamında yapılan mukavelenameler bakımından da uygulama kabiliyetinin bulunup bulunmadığı, hususlarında noterliklere duyurulmak üzere Başkanlığımız görüşünün talep edildiği anlaşılmıştır. 488 sayılı Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 9 uncu maddesinde, bu Kanuna ekli (2) sayılı tabloda yazılı kağıtların damga vergisinden müstesna olacağı hüküm altına alınmıştır. Kanuna ekli (1) sayılı tablonun \"I- Akitlerle ilgili kağıtlar\" başlıklı bölümünün A/l fıkrasında, belli parayı ihtiva eden mukavelenamelerin; A/2 fıkrasında, kira mukavelenamelerinin (Mukavele süresine göre kira bedeli üzerinden); A/8 fıkrasında, resmi şekilde düzenlenen gayrimenkul satış vaadi sözleşmelerinin; A/10-b fıkrasında, 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerinin nispi damga vergisine tabi olduğu hükme bağlanmıştır. Anılan Kanuna ekli (2) sayılı tablonun \"IV-Ticari ve medeni işlerle ilgili kağıtlar\" başlıklı bölümünün (16) numaralı fıkrasında, anonim, eshamlı komandit ve limited şirketler ile yatırım fonlarının kuruluşlarına, pay devirlerine, sermaye artırımlarına ve süre uzatımlarına ilişkin olarak düzenlenen kağıtların; (31) numaralı fıkrasında, dernek ve vakıflarca yerleşim yeri, gerçek kişilerce mesken olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenamelerinin; (32) numaralı fıkrasında ise gelir vergisinden muaf esnaf, muaf serbest meslek erbabı ile basit usulde vergilendirilen mükellefler tarafından işyeri olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenamelerinin damga vergisinden istisna olacağı hükmüne yer verilmiştir. Diğer taraftan, 3/2/2017 tarihli ve 29968 sayılı Resmi Gazetede yayımlanan 31/1/2017 tarihli ve 2017/9759 sayılı Bakanlar Kurulu Kararı ile 488 sayılı Kanuna ekli (1) sayılı tablonun \"I. Akitlerle ilgili kağıtlar\" başlıklı bölümünün A/8 fıkrasında yer alan, resmî şekilde düzenlenen gayrimenkul satış vaadi sözleşmeleri ile A/10-b fıkrasında yer alan 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerine \"0\" (sıfır) nispetinde damga vergisi uygulanacağı karara bağlanmıştır. Öte yandan, 492 sayılı Harçlar Kanununun 38 inci maddesinde, noter işlemlerinden bu kanuna bağlı (2) sayılı tarifede yazılı olanların noter harçlarına tabi olduğu belirtilmiş; aynı kanunun 123 üncü maddesinde ise \"Anonim, eshamlı komandit ve limited şirketlerin kuruluş, pay devri, sermaye artırımı, birleşme, devir, bölünme ve nev'i değişiklikleri nedeniyle yapılacak işlemler ile Esnaf ve Sanatkarlar Kredi ve Kefalet Kooperatifleri (Bu kooperatifler tarafından bankalardan kullandırılacak krediler için verilecek kefaletler ile Kredi Garanti Fonu İşletme ve Araştırma Anonim Şirketi tarafından verilecek kefaletler dâhil) bankalar, finansman şirketleri, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına ve geri ödenmelerine ilişkin işlemler (yargı harçları hariç) bu Kanunda yazılı harçlardan müstesnadır.\" hükmüne yer verilmiştir. Buna göre, 488 sayılı Kanuna ekli (2) sayılı tablonun \"IV-Ticari ve medeni işlerle ilgili kağıtlar\" başlıklı bölümünün IV/16 fıkrası ve 492 sayılı Harçlar Kanununun 123 üncü maddesinde bahsedilen Türk Ticaret Kanunu hükümlerine göre kurulmuş anonim, cshamh komandit ve limited şirketlerin pay devrine ilişkin istisna hükümlerinde, pay devrinin yapılacağı kişiler yönünden yerli veya yabancı ayrımına gidilmediği dikkate alındığında, yabancı kişilere yapılacak kanun kapsamındaki şirket pay devri işlemleri ve bu işlemlerle ilgili düzenlenen kağıtların damga vergisi ve harç istisnasından yararlanmasının mümkün bulunduğu hususu ilgi (c)'de kayıtlı yazımız ile Birliğinize bildirilmiş olup, ilgi (ç)'de kayıtlı yazınız ekinde yer aldığı gibi söz konusu şirketlere ait pay devrinin iki yabancı kişi arasında yapılması durumunda da anılan istisnaların uygulanmasına engel bir düzenleme bulunmamaktadır. Ancak, noterliklerde hisse devrine ilişkin ne tür işlemlerin yapıldığı ve hangi kağıtların düzenlendiği tam olarak bilinemediğinden, ilgi (ç)'de kayıtlı yazınızda bahsi geçen özelgede yer alan görüşümüzün \"Türkiye'de iki yabancı ülke vatandaşı arasında düzenlenecek tüm noterlik işlemlerini kavrayıp kavramayacağı\" yönündeki talebinize genel mahiyetli bir görüş verilmesi mümkün değildir. Diğer taraftan, ilgi (ç)'de kayıtlı yazınız ekinde somut olaya ilişkin kağıt örnekleri yer almamakla birlikte, 488 sayılı Kanuna ekli \"I. Akitlerle ilgili kağıtlar\" başlıklı bölümünün A/8 fıkrasında yer alan resmi şekilde düzenlenen gayrimenkul satış vaadi sözleşmeleri ile A/10-b fıkrasında yer alan 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerine 2017/9759 sayılı Bakanlar Kurulu Kararında bahsedilen \"0\" (sıfır) nispetinde damga vergisi uygulamasında, Türkiye'de bulunan gayrimenkuller yönünden satıcının veya alıcının yerli ya da yabancı kişi olması önem arz etmemektedir. Ayrıca, 488 sayılı Kanuna ekli (2) sayılı tablonun \"IV-Ticari ve medeni işlerle ilgili kağıtlar\" başlıklı bölümünün (31) ve (32) numaralı fıkralarında yer alan istisnanın uygulaması yönünden somut olaya ilişkin kağıt örnekleri ile değerlendirme yapılması gerekmekle birlikte, Türkiye'de bulunan taşınmazlarla ilgili olup söz konusu fıkralardaki şartların tamamını taşıması kaydıyla, kağıdın tarafı gerçek kişilerin yerli ya da yabancı olması istisna uygulanmasına engel teşkil etmeyecektir.\" denilmektedir. Gelir İdaresi Başkanlığı görüşüne göre. 1- Türk Ticaret Kanunu hükümlerine göre kurulan anonim ve limited şirket pay devirlerine dair kağıt ve işlemlere tanınan damga vergisi ve harç istisnasının, 2- Teminat, kefalet ve garanti hükümlerini ihtiva etmemek kaydıyla damga vergisi nispeti \"O\" (sıfır) olan gayrimenkul satış vaadi ve 6502 sayılı kanun çerçevesinde düzenlenen ön ödemeli konut satış vaadi sözleşmelerine sıfır \"O\" nispet damga vergisinin, 3- İçeriğinde teminat, kefalet ve garanti hükümleri olsa dahi, damga vergisinden istisna edilen demek ve vakıflarca yerleşim yeri, gerçek kişilerce mesken olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenamelerine tanınan damga vergisi istisnasının, 4- İçeriğinde teminat, kefalet ve garanti hükümleri olsa dahi, damga vergisinden istisna edilen gelir vergisinden muaf esnaf, muaf serbest meslek erbabı ile basit usulde vergilendirilen mükellefler tarafından işyeri olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelelerine tanınan damga vergisi istisnasının. Bu konulardaki sözleşmelerin/kağıtların ilgili mevzuatta yer alan istisna şartları çerçevesinde düzenlenmiş olması kaydıyla, işlem taraflarının her ikisinin de yabancı uyruklu kişiler olması durumunda da tatbikinin gerektiği anlaşılmaktadır. Bilgi edinilmesini rica ederim. Abdullah İSTEMEZ Başkan Güncelleme: 03.01.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2024-9 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2024-9-sayili-genelge.html",
        "title": "",
        "target": "",
        "type": "internal"
      },
      {
        "text": "2024-9 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2024-9-sayili-genelge.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Güncelleme: 03.01.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2024-9 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2024-9 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TÜRKİYE NOTERLER BİRLİĞİ Mali Danışmanlık-29.08.2024 Konu:Yabancı Kişilerin Aralarında Gerçekleştirecekleri İşlemler Hk. &nbsp; &nbsp; GENELGE (9) &nbsp; &nbsp;Bilindiği üzere, Gelir İdaresi\" />\n\n   <link rel=\"canonical\" content=\"noterlikrehberi.net/rehber/index.html?2024-9-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2024-9-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2024-9 sayılı genelge\",\n\n   mailsubject: \"Tavsiye: Noterlik Rehberi - 2024-9 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - 2024-9 sayılı genelge &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2024-9-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2024-9-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2024-9-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2024-9-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2024-9-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2024-9-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2024-9-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2024-9 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2024-9-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2024-9 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\"><span style=\"font-weight: bold; color: #464646;\">TÜRKİYE NOTERLER BİRLİĞİ</span></p>\n\n<p class=\"p_Normal\"><span style=\"font-weight: bold; color: #464646;\">Mali Danışmanlık-</span><span style=\"color: #464646;\">29.08.2024</span></p>\n\n<p class=\"p_Normal\"><span style=\"font-weight: bold; color: #464646;\">Konu:</span><span style=\"color: #464646;\">Yabancı Kişilerin Aralarında Gerçekleştirecekleri İşlemler Hk. </span></p>\n\n<p class=\"p_Normal\"><span style=\"color: #464646;\">&nbsp;</span></p>\n\n<p class=\"p_Normal\">&nbsp;</p>\n\n<p class=\"p_Normal\" style=\"text-align: center;\"><span style=\"font-weight: bold; color: #464646;\">GENELGE</span></p>\n\n<p class=\"p_Normal\" style=\"text-align: center;\"><span style=\"font-weight: bold; color: #464646;\">(9)</span></p>\n\n<p class=\"p_Normal\" style=\"text-align: center;\">&nbsp;</p>\n\n<p class=\"p_Normal\"><span style=\"color: #464646;\">&nbsp;</span></p>\n\n<p class=\"p_Normal\"><span style=\"color: #464646;\">Bilindiği üzere, Gelir İdaresi Başkanlığı görüşüne dayanılarak yayımlanan 2018/2 sayılı Genelgemizde, </span><span style=\"font-weight: bold; color: #464646;\">Türkiye'de yabancı bir kişiye;</span></p>\n\n<p class=\"p_Normal\"><span style=\"font-weight: bold; color: #464646;\">1- Gayrimenkul satış vaadi ile gayrimenkul satışı sebebiyle düzenlenen sözleşmelere,</span></p>\n\n<p class=\"p_Normal\"><span style=\"font-weight: bold; color: #464646;\">2- 6502 sayılı Kanun kapsamında yabancı bir kişiye ön ödemeli konut satışı sebebiyle düzenlenen sözleşmelere, &quot;0&quot; (sıfır) nispet damga vergisi uygulanması ve fakat bu sözleşmelerle ilgili işlemlerden nispi harç alınması,</span></p>\n\n<p class=\"p_Normal\"><span style=\"font-weight: bold; color: #464646;\">3- Türkiye'de yerleşik bir anonim, eshamlı komandit ve limited şirket pay devri işleminin gerçekleştirilmesi esnasında, taraflardan birisinin (devralan ya da devreden) yabancı olması durumunda düzenlenen kağıt ve yapılan işlemlere,</span></p>\n\n<p class=\"p_Normal\"><span style=\"font-weight: bold; color: #464646;\">4- Türkiye'de yerleşik bankalar ve tüketici finansman şirketleri tarafından yabancılara kullandırılacak kredilerle ilgili kağıt ve işlemlere</span></p>\n\n<p class=\"p_Normal\"><span style=\"color: #464646;\">damga vergisi ve harç istisnası uygulanması gerektiği bildirilmiştir.</span></p>\n\n<p class=\"p_Normal\"><span style=\"color: #464646;\">Ancak, son zamanlarda noterliklere gelen müracaatlarda,</span></p>\n\n<p class=\"p_Normal\"><span style=\"color: #464646;\">-Türkiye'de kurulmuş olan bir limited ya da anonim şirketin yabancı ülke vatandaşı hissedarlarının, yine bir başka yabancı ülke vatandaşına hisselerini devir etmek üzere sözleşme düzenlemek istediklerinde, anılan sözleşmelere harç ve damga vergisi istisnası uygulanıp uygulanmayacağı yönünden tereddütler yaşandığının anlaşılması üzerine, hem bu işlem yönünden hem de,</span></p>\n\n<p class=\"p_Normal\"><span style=\"color: #464646;\">-Yabancı kişiler arasında düzenlenen gayrimenkul satış vaadi sözleşmelerinde &quot;0&quot; (sıfır) damga vergisi uygulanıp uygulanmayacağı,</span></p>\n\n<p class=\"p_Normal\"><span style=\"color: #464646;\">-488 sayılı Damga Vergisi Kanununa ekli (2) sayılı Tablonun IV - Ticari ve medeni işlerle ilgili kağıtlar bölümünde yer alan</span></p>\n\n<p class=\"p_Normal\"><span style=\"font-weight: bold; color: #464646;\">31 inci fıkrasındaki,</span></p>\n\n<p class=\"p_Normal\"><span style=\"color: #464646;\">&quot;Dernek ve vakıflarca yerleşim yeri, gerçek kişilerce mesken olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenameleri.</span></p>\n\n<p class=\"p_Normal\"><span style=\"font-weight: bold; color: #464646;\">&quot; 32 nci fıkrasındaki,</span></p>\n\n<p class=\"p_Normal\"><span style=\"color: #464646;\">&quot;Gelir vergisinden muaf esnaf, muaf serbest meslek erbabı ile basit usulde vergilendirilen mükellefler tarafından işyeri olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenameleri.&quot;</span></p>\n\n<p class=\"p_Normal\"><span style=\"color: #464646;\">Yönünden tanınan damga vergisi istisnasının işlem tarafının her ikisinin de yabancı olması halinde uygulanıp uygulanmayacağı yönünden Gelir İdaresi Başkanlığına müracaatta bulunulmuştur.</span></p>\n\n<p class=\"p_Normal\"><span style=\"color: #464646;\">Gelir İdaresi Başkanlığından cevaben alınan ve Yönetim Kurulumuzun 05.07.2024 günlü ve E77888587- 155.01.01.01[11521]-53053 sayılı yazıda,</span></p>\n\n<p class=\"p_Normal\"><span style=\"font-weight: bold; color: #464646;\">&quot;İlgi (ç)'de kayıtlı yazınızın incelenmesinden, Başkanlığımızca Birliğinize hitaben düzenlenen ilgi (c)'de kayıtlı yazımızda belirtilen, resmi şekilde düzenlenen gayrimenkul satış vaadi sözleşmeleri ile 6502 sayılı Kanun kapsamında düzenlenen ön ödemeli konut satış sözleşmelerine ilişkin görüşümüz ile şirket pay devrine ilişkin görüşümüzün; </span></p>\n\n<p class=\"p_Normal\"><span style=\"font-weight: bold; color: #464646;\">Türkiye'de iki yabancı ülke vatandaşı arasında düzenlenecek tüm noterlik işlemlerini kavrayıp kavramayacağı,</span></p>\n\n<p class=\"p_Normal\"><span style=\"font-weight: bold; color: #464646;\">yabancı kişiler arasında düzenlenen gayrimenkul satış vaadi sözleşmelerinde &quot;0&quot; (sıfır) nispetinde damga vergisi uygulanıp uygulanmayacağı,</span></p>\n\n<p class=\"p_Normal\"><span style=\"font-weight: bold; color: #464646;\">488 sayılı Damga Vergisi Kanununa ekli (2) sayılı tablonun &quot;IV-Ticari ve medeni işlerle ilgili kağıtlar&quot; başlıklı bölümünün (31) ve (32) numaralı fıkraları kapsamında yapılan mukavelenameler bakımından da uygulama kabiliyetinin bulunup bulunmadığı,</span></p>\n\n<p class=\"p_Normal\"><span style=\"font-weight: bold; color: #464646;\">hususlarında noterliklere duyurulmak üzere Başkanlığımız görüşünün talep edildiği anlaşılmıştır.</span></p>\n\n<p class=\"p_Normal\"><span style=\"font-weight: bold; color: #464646;\">488 sayılı Kanununun 1 inci maddesinde, bu</span></p>\n\n<p class=\"p_Normal\"><span style=\"font-weight: bold; color: #464646;\">Kanuna ekli (1) sayılı tabloda yazılı kağıtların damga vergisine tabi olduğu; 9 uncu maddesinde, bu Kanuna ekli (2) sayılı tabloda yazılı kağıtların damga vergisinden müstesna olacağı hüküm altına alınmıştır. Kanuna ekli (1) sayılı tablonun &quot;I- Akitlerle ilgili kağıtlar&quot; başlıklı bölümünün A/l fıkrasında, belli parayı ihtiva eden mukavelenamelerin; A/2 fıkrasında, kira mukavelenamelerinin (Mukavele süresine göre kira bedeli üzerinden); A/8 fıkrasında, resmi şekilde düzenlenen gayrimenkul satış vaadi sözleşmelerinin; A/10-b fıkrasında, 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerinin nispi damga vergisine tabi olduğu hükme bağlanmıştır.</span></p>\n\n<p class=\"p_Normal\"><span style=\"font-weight: bold; color: #464646;\">Anılan Kanuna ekli (2) sayılı tablonun &quot;IV-Ticari ve medeni işlerle ilgili kağıtlar&quot; başlıklı bölümünün (16) numaralı fıkrasında, anonim, eshamlı komandit ve limited şirketler ile yatırım fonlarının kuruluşlarına, pay devirlerine, sermaye artırımlarına ve süre uzatımlarına ilişkin olarak düzenlenen kağıtların; (31) numaralı fıkrasında, dernek ve vakıflarca yerleşim yeri, gerçek kişilerce mesken olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenamelerinin; (32) numaralı fıkrasında ise gelir vergisinden muaf esnaf, muaf serbest meslek erbabı ile basit usulde vergilendirilen mükellefler tarafından işyeri olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenamelerinin damga vergisinden istisna olacağı hükmüne yer verilmiştir.</span></p>\n\n<p class=\"p_Normal\"><span style=\"font-weight: bold; color: #464646;\">Diğer taraftan, 3/2/2017 tarihli ve 29968 sayılı Resmi Gazetede yayımlanan 31/1/2017 tarihli ve 2017/9759 sayılı Bakanlar Kurulu Kararı ile 488 sayılı Kanuna ekli (1) sayılı tablonun &quot;I. Akitlerle ilgili kağıtlar&quot; başlıklı bölümünün A/8 fıkrasında yer alan, resmî şekilde düzenlenen gayrimenkul satış vaadi sözleşmeleri ile A/10-b fıkrasında yer alan 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerine &quot;0&quot; (sıfır) nispetinde damga vergisi uygulanacağı karara bağlanmıştır.</span></p>\n\n<p class=\"p_Normal\"><span style=\"font-weight: bold; color: #464646;\">Öte yandan, 492 sayılı Harçlar Kanununun 38 inci maddesinde, noter işlemlerinden bu kanuna bağlı (2) sayılı tarifede yazılı olanların noter harçlarına tabi olduğu belirtilmiş; aynı kanunun 123 üncü maddesinde ise &quot;Anonim, eshamlı komandit ve limited şirketlerin kuruluş, pay devri, sermaye artırımı, birleşme, devir, bölünme ve nev'i değişiklikleri nedeniyle yapılacak işlemler ile Esnaf ve Sanatkarlar Kredi ve Kefalet Kooperatifleri (Bu kooperatifler tarafından bankalardan kullandırılacak krediler için verilecek kefaletler ile Kredi Garanti Fonu İşletme ve Araştırma Anonim Şirketi tarafından verilecek kefaletler dâhil) bankalar, finansman şirketleri, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına ve geri ödenmelerine ilişkin işlemler (yargı harçları hariç) bu Kanunda yazılı harçlardan müstesnadır.&quot; hükmüne yer verilmiştir.</span></p>\n\n<p class=\"p_Normal\"><span style=\"font-weight: bold; color: #464646;\">Buna göre, 488 sayılı Kanuna ekli (2) sayılı tablonun &quot;IV-Ticari ve medeni işlerle ilgili kağıtlar&quot; başlıklı bölümünün IV/16 fıkrası ve 492 sayılı Harçlar Kanununun 123 üncü maddesinde bahsedilen Türk Ticaret Kanunu hükümlerine göre kurulmuş anonim, cshamh komandit ve limited şirketlerin pay devrine ilişkin istisna hükümlerinde, pay devrinin yapılacağı kişiler yönünden yerli veya yabancı ayrımına gidilmediği dikkate alındığında, yabancı kişilere yapılacak kanun kapsamındaki şirket pay devri işlemleri ve bu işlemlerle ilgili düzenlenen kağıtların damga vergisi ve harç istisnasından yararlanmasının mümkün bulunduğu hususu ilgi (c)'de kayıtlı yazımız ile Birliğinize bildirilmiş olup, ilgi (ç)'de kayıtlı yazınız ekinde yer aldığı gibi söz konusu şirketlere ait pay devrinin iki yabancı kişi arasında yapılması durumunda da anılan istisnaların uygulanmasına engel bir düzenleme bulunmamaktadır.</span></p>\n\n<p class=\"p_Normal\"><span style=\"font-weight: bold; color: #464646;\">Ancak, noterliklerde hisse devrine ilişkin ne tür işlemlerin yapıldığı ve hangi kağıtların düzenlendiği tam olarak bilinemediğinden, ilgi (ç)'de kayıtlı yazınızda bahsi geçen özelgede yer alan görüşümüzün &quot;Türkiye'de iki yabancı ülke vatandaşı arasında düzenlenecek tüm noterlik işlemlerini kavrayıp kavramayacağı&quot; yönündeki talebinize genel mahiyetli bir görüş verilmesi mümkün değildir.</span></p>\n\n<p class=\"p_Normal\"><span style=\"font-weight: bold; color: #464646;\">Diğer taraftan, ilgi (ç)'de kayıtlı yazınız ekinde somut olaya ilişkin kağıt örnekleri yer almamakla birlikte, 488 sayılı Kanuna ekli &quot;I. Akitlerle ilgili kağıtlar&quot; başlıklı bölümünün A/8 fıkrasında yer alan resmi şekilde düzenlenen gayrimenkul satış vaadi sözleşmeleri ile A/10-b fıkrasında yer alan 7/11/2013 tarihli ve 6502 sayılı Tüketicinin Korunması Hakkında Kanun kapsamında düzenlenen ön ödemeli konut satış sözleşmelerine 2017/9759 sayılı Bakanlar Kurulu Kararında bahsedilen &quot;0&quot; (sıfır) nispetinde damga vergisi uygulamasında, Türkiye'de bulunan gayrimenkuller yönünden satıcının veya alıcının yerli ya da yabancı kişi olması önem arz etmemektedir.</span></p>\n\n<p class=\"p_Normal\"><span style=\"font-weight: bold; color: #464646;\">Ayrıca, 488 sayılı Kanuna ekli (2) sayılı tablonun &quot;IV-Ticari ve medeni işlerle ilgili kağıtlar&quot; başlıklı bölümünün (31) ve (32) numaralı fıkralarında yer alan istisnanın uygulaması yönünden somut olaya ilişkin kağıt örnekleri ile değerlendirme yapılması gerekmekle birlikte, Türkiye'de bulunan taşınmazlarla ilgili olup söz konusu fıkralardaki şartların tamamını taşıması kaydıyla, kağıdın tarafı gerçek kişilerin yerli ya da yabancı olması istisna uygulanmasına engel teşkil etmeyecektir.&quot;</span></p>\n\n<p class=\"p_Normal\"><span style=\"color: #464646;\">denilmektedir.</span></p>\n\n<p class=\"p_Normal\"><span style=\"color: #464646;\">Gelir İdaresi Başkanlığı görüşüne göre.</span></p>\n\n<p class=\"p_Normal\"><span style=\"color: #464646;\">1- Türk Ticaret Kanunu hükümlerine göre kurulan anonim ve limited şirket pay devirlerine dair kağıt ve işlemlere tanınan </span><span style=\"font-weight: bold; color: #464646;\">damga vergisi ve harç istisnasının,</span></p>\n\n<p class=\"p_Normal\"><span style=\"color: #464646;\">2- Teminat, kefalet ve garanti hükümlerini ihtiva etmemek kaydıyla damga vergisi nispeti &quot;O&quot; (sıfır) olan gayrimenkul satış vaadi ve 6502 sayılı kanun çerçevesinde düzenlenen ön ödemeli konut satış vaadi sözleşmelerine </span><span style=\"font-weight: bold; color: #464646;\">sıfır &quot;O&quot; nispet damga vergisinin,</span></p>\n\n<p class=\"p_Normal\"><span style=\"color: #464646;\">3- İçeriğinde teminat, kefalet ve garanti hükümleri olsa dahi, damga vergisinden istisna edilen demek ve vakıflarca yerleşim yeri, gerçek kişilerce mesken olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelenamelerine tanınan </span><span style=\"font-weight: bold; color: #464646;\">damga vergisi istisnasının,</span></p>\n\n<p class=\"p_Normal\"><span style=\"color: #464646;\">4- İçeriğinde teminat, kefalet ve garanti hükümleri olsa dahi, damga vergisinden istisna edilen gelir vergisinden muaf esnaf, muaf serbest meslek erbabı ile basit usulde vergilendirilen mükellefler tarafından işyeri olarak kullanılmak üzere kiralanan ve İktisadî işletmelere dahil olmayan taşınmazlara ilişkin kira mukavelelerine tanınan </span><span style=\"font-weight: bold; color: #464646;\">damga vergisi istisnasının.</span></p>\n\n<p class=\"p_Normal\"><span style=\"color: #464646;\">Bu konulardaki sözleşmelerin/kağıtların ilgili mevzuatta yer alan istisna şartları çerçevesinde düzenlenmiş olması kaydıyla, işlem taraflarının her ikisinin de yabancı uyruklu kişiler olması durumunda da tatbikinin gerektiği anlaşılmaktadır.</span></p>\n\n<p class=\"p_Normal\"><span style=\"color: #464646;\">Bilgi edinilmesini rica ederim.</span></p>\n\n<p class=\"p_Normal\"><span style=\"color: #464646;\">&nbsp;</span></p>\n\n<p class=\"p_Normal\"><span style=\"color: #464646;\">&nbsp;</span></p>\n\n<p class=\"p_Normal\"><span style=\"font-weight: bold; color: #464646;\">Abdullah İSTEMEZ</span></p>\n\n<p class=\"p_Normal\"><span style=\"font-weight: bold; color: #464646;\">Başkan</span></p>\n\n<p style=\"text-align: left;\"><span style=\"font-size: 13px; color: #000000;\">&nbsp;</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2024-9-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 03.01.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:00.001301"
}