{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\2025-1-sayili-genelge.html",
    "title": "2025-1 sayılı genelge",
    "description": "TÜRKİYE NOTERLER BİRLİĞİ Mali Danışmanlık- E-23240125-869-1050521  Konu : TÜRKVET Devir/Kira/Muvafakat Hk. 07.01.2025  GENELGE    (1)    İlgi : 07.06.2021 günlü ve 2021-9",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 2025-1 sayılı genelge Email Gönder 2025-1 sayılı genelge << Fihrist-Ana sayfa >> 2025-1 sayılı genelge MUVAFAKATNAME    İNŞAAT MUVAFAKATI    KÜÇÜKL. MUVAFAKATI    DİĞER MUVAFAKAT    MEVZUAT    39 SAYILI GENELGE    45 SAYILI GENELGE TÜRKİYE NOTERLER BİRLİĞİ Mali Danışmanlık- E-23240125-869-1050521 Konu : TÜRKVET Devir/Kira/Muvafakat Hk. 07.01.2025 GENELGE (1) İlgi : 07.06.2021 günlü ve 2021-9 sayılı Genelgemiz. Bir noterliğimizden alınan ve son zamanlarda noterliklerde sıkça işlem ifası talep edilen yazıda, 1- Muvafakatname başlıklı Ek-28 formunun, 2- İl/İlçe Tarım Orman Müdürlüklerine hitaben düzenlenen ve ilgili kurum nezdinde belirli sicil numarası ile kayıtlı işletmenin kirasının ya da devrine dair düzenlendiği anlaşılan ve hayvan işletmesi numarasına da yer verilmek suretiyle, işletmenin devrine yönelik olarak devreden ve devralanın birlikte imza koyacakları Ek-29 formunun, ne şekilde damga vergisi ve harca tabi tutulacağı hususunda Birliğimize yöneltilen soru ile ilgili 19.08.2024 günlü Yönetim Kurulu Toplantısında alınan karar gereğince, konu hakkında 29.08.2024 günlü ve 889750 sayılı yazımız ile Gelir idaresi Başkanlığından görüş talep edilmiştir. Anılan Başkanlıktan cevaben alınan ve Yönetim kurulumuzun 16.12.2024 günlü Toplantısında görüşülen 29.11.2024 günlü ve 94737 sayılı yazıda, \"İlgide kayıtlı yazınız ve eklerinin incelenmesinden, noterliklerinizde yoğun olarak işlem ifası talep edilen hayvancılık işletmelerine yönelik muvafakatname ile devir/kiralama başlıklı işlemlere dair damga vergisi ve harç uygulama prensipleri hakkında Birliğinize görüş talepleri geldiği, konu hakkındaki Tarım ve Orman Bakanlığının bila tarih ve 11937412 sayılı yazısında; -Ülkemizde sığır cinsi ile koyun ve keçi türü hayvanlar ile bu hayvanların barındırıldıkları işletmelerin kayıt altına alınması işlemlerinin; 5596 sayılı Veteriner Hizmetleri, Bitki Sağlığı, Gıda ve Yem Kanunu ve bu Kanuna dayalı olarak yayımlanan Sığır Cinsi Hayvanların Tanımlanması, Tescili ve İzlenmesi Yönetmeliği, Koyun ve Keçi Türü Hayvanların Tanımlanması, Tescili ve İzlenmesi Yönetmeliği ve ayrıca her yıl yayımlanan Hayvan Hastalıkları ile Mücadele ve Hayvan Hareketleri Kontrolü Genelgesi hükümlerine göre Bakanlıkları Hayvan Kayıt Sistemi olan TÜRKVET'te yapıldığı, -Söz konusu Yönetmeliklerde \"İşletme\"nin, \"Bu Yönetmelik kapsamında bulunan hayvanların barındırıldığı, tutulduğu, bakıldığı veya beslendiği herhangi bir tesis, kuruluş veya etrafı çevrili açık alan çiftliği durumundaki yerler\" olarak tanımlandığı, -Hayvan Hastalıkları ile Mücadele ve Hayvan Hareketleri Kontrolü Genelgesinin \"TÜRKVET'te işletme numarası verilmesi\" başlığı altında, TÜRKVET'te verilen işletme numarasının, hayvanların kayıt altına alınması, hareketlerinin ve hastalıklarının takibi amacıyla verildiği, dolayısıyla diğer kurum/kuruluş mevzuatı hükümlerine göre verilen iş yeri çalışma izni, ruhsat vb. belgelerin yerine geçmediği, TÜRKVET'te işletme sahip değişikliği yapılmasının mülkiyet değişikliği anlamına gelmediğinin ifade edildiği, -Genelgenin \"İşletmenin sahip değişikliği kaydı\" başlığında ise işletmenin sahibinin ölümü durumunda, devir için veraset ilamı ve mirasçılardan alınan EK-28'de yer alan muvâfakatnâme belgesinin isteneceği, işletmelerin devir veya kiralamalarında, devreden-devralan veya kiracı-kiralayan arasında imzalanmış EK-29'da yer alan formun isteneceğinin ifade edildiği, -Söz konusu formlar için noter onayı istenmesinin planlandığı hususları belirtilerek konu hakkında Birliğinizden görüş talep edildiği, işletmenin devir veya kiralamalarında, devreden-devralan veya kiracı-kiralayan arasında imzalanarak il/ilçe Tarım Orman Müdürlüğüne hitaben düzenlenen Ek-29 formun sözleşme özelliğine haiz olduğunun anlaşıldığı, işletme  sahibinin ölümü durumunda, devir için mirasçılar tarafından düzenlenecek olan muvafakatname başlıklı Ek-28 form işlem örneğinin ise miras payından feragati ifade eden bir işlem olarak düzenlendiğinin görüldüğünden bahisle Başkanlığımızdan görüş sorulduğu anlaşılmıştır. 488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 3 üncü maddesinin birinci fıkrasında, damga vergisi mükellefinin kağıtları imza edenler olduğu; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı hükümlerine yer verilmiştir. Anılan Kanuna ekli (1) sayılı tablonun \"I.Akitlerle ilgili kağıtlar\" başlıklı bölümünün A/l fıkrasında, belli parayı ihtiva eden mukavelename, taahhütname ve temliknamelerin; A/2 fıkrasında kira mukavelenamelerinin mukavele süresine göre kira bedeli üzerinden nispi damga vergisine tabi tutulacağı hükme bağlanmıştır. Öte yandan, 492 sayılı Harçlar Kanununun 38 inci maddesinin birinci fıkrasında, noter demlerinden bu kanuna bağlı (2) sayılı tarifede yazılı olanların noter harçlarına tabi olduğu, 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmıştır. Kanunun \"Değer Esası\" başlıklı 42 nci maddesinde \"Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.\" hükmü yer almakta olup, 43 üncü maddesinin birinci fıkrasında, tarifede yazılı nispi harçların hesabında, sulh işlemlerinde sulh olunan bedel, rehin işlemlerinde rehin bedeli, kiralarda mukaveledeki süreye göre kira karşılığının toplamı, süre belli değilse bir yıllık kira tutarı, hizmet akdinde süreye göre verilecek ücretin toplamı, süre belli değilse bir yıllık ücret tutarı, sermaye şirketlerinde konulması ve ileride konulması taahhüt edilen sermayenin toplamı, kaydı hayatla, irat bağlanmasında bir yıllık irat tutarının harca esas olacağı hüküm altına alınmıştır. 492 sayılı Kanuna bağlı (2) sayılı tarifenin I/1 maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi oranda; II/1 maddesinde, belli meblağı ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden maktu tutarda harç alınacağı; II/11 maddesinde ise belli bir meblağı ihtiva etmeyen umumi ibra, umumi makbuz, tahkimname, ölüme bağlı tasarruf senet ve mukaveleleri, ölünceye kadar bakma akdi, vakıf, aile vakıfları, evlat edinme, karı-koca haklarının idaresi, babalığı tanıma senetleri, miras taksim mukaveleleri, mirasçılık belgesi, ifraz mukaveleleri ve bunlardan rücu ve bunların feshi ve bunların teferruatına dair senet, mukavele ve kağıtların düzenlenmesinden ve noter tarafından re'sen düzenlenecek tutanaklardan maktu harç alınacağı hüküm altına alınmıştır. İlgi yazınız ekinde yer alan Ek-29 formun incelenmesinden, İl/îlçe Tarım Orman Müdürlüklerine hitaben düzenlenen kağıdın, ilgili kurum nezdinde belirli sicil numarası ile kayıtlı işletmenin kiralanması ya da devrine ilişkin olduğu, taraf imzalarına yer verildiği, muvafakatname başlıklı Ek-28 formun ise veraset ilamında yer alan hissedar/hissedarların müteveffa adına kayıtlı hayvancılık işletme kaydı ile içindeki hayvanların kayıt ve sorumluluğunu alarak ilgili iş ve işlemleri yürütmek üzere başka bir hissedara muvafakat verilmesine ilişkin bir kağıt olduğu anlaşılmıştır. Bu itibarla, TÜRKVET'te kayıtlı işletmenin devrine ilişkin olarak taraflarca imzalanmak suretiyle düzenlenen \"EK-29 Formu\" başlıklı kağıdın ihtiva ettiği tutar üzerinden 488 sayılı Kanuna ekli (1) sayılı tablonun I/A-1 fıkrası uyarınca; söz konusu formun kiralanmaya ilişkin düzenlenmesi halinde ise kira süresi dikkate alınmak suretiyle kira bedeli üzerinden 488 sayılı Kanuna ekli (1) sayılı tablonun I/A-2 fıkrası uyarınca damga vergisine tabi tutulması gerekmektedir. Diğer taraftan, -TÜRKVET'te kayıtlı işletmenin devrine ilişkin olarak taraflarca imzalanan EK-29 formun noterliklerde onaylanmasına ilişkin işlemden, devre konu işletmeye dahil hayvanlar için beyan edilecek tutar üzerinden; söz konusu işletmenin kiralanmasına ilişkin olarak aynı formun noterliklerde onaylanmasına ilişkin işlemden ise işlem ilgilileri tarafından bir kira bedeli beyanı ve işleme yazılması kaydıyla süreye göre kira karşılığının toplamı, süre belli değilse bir yıllık kira tutarı üzerinden 492 sayılı Kanuna bağlı (2) sayılı tarifenin I/1 maddesine göre, -EK-28 formun, TÜRKVET'te kayıtlı işletme sahibinin vefatı nedeniyle mirasçılarca işletme ve işletme bünyesindeki hayvanlar üzerindeki miras paylarından bedel karşılığı vazgeçtiklerine ilişkin olarak düzenlenmiş olması durumunda, söz konusu formun noterliklerde onaylanmasına ilişkin işlemden 492 sayılı Kanuna bağlı (2) sayılı tarifenin I/1 maddesine göre, bedelsiz vazgeçtiklerine ilişkin olarak düzenlenmiş olması durumunda ise aynı tarifenin II/11 maddesine göre; söz konusu formun miras payından vazgeçmeye ilişkin olmayıp sadece işletme ile içerisindeki hayvanların sorumluluğunu almak ve her türlü iş ve işlemleri yürütmek üzere mirasçılardan birinin belirlenmesine ilişkin olarak düzenlenmesi durumunda da aynı tarifenin II/1 maddesine göre noter harcı aranılması gerekmektedir.\" denilmiştir. Gelir İdaresi Başkanlığı görüşüne göre, 1-Muvafakatname başlıklı Ek-28 form kapsamındaki muristen kalan işletme ile ilgili işlemin; a) Bir bedel karşılığında miras payından diğer mirasçılar lehine vazgeçilmesi ile ilgili olarak yapılması halinde; - İşlemden, devir için öngörülen bedel üzerinden 492 sayılı Harçlar Kanununa ekli (2) sayılı Tarifenin I/1 pozisyonu gereğince, beher imza için binde 1,13 nispetinde harç alınması, - Devir için düzenlenecek kağıttan aynı bedel üzerinden 488 sayılı Kanuna ekli (1) sayılı tablonun I/A-1 fıkrası uyarınca  binde 9,48 nispetinde damga vergisi tahsil edilmesi, b) Bir bedel söz konusu olmaksızın miras payından diğer mirasçılar lehine vazgeçilmesi/feragat edilmesi ile ilgili olarak yapılması halinde, işlemden, 492 sayılı Harçlar Kanununa ekli (2) sayılı Tarifenin II/11 pozisyonu gereğince maktu harç alınması, damga vergisi aranılmaması, c) İşlem, miras payından vazgeçmeye ilişkin olmayıp sadece işletme ile içerisindeki hayvanların sorumluluğunu almak ve her türlü iş ve işlemleri yürütmek üzere mirasçılardan birinin belirlenmesine ilişkin olarak düzenlenmesi durumunda da aynı tarifenin II/1 maddesine göre maktu noter harcı tahsil edilmesi, damga vergisi aranılmaması, gerekmektedir. 2- Devir ve/veya kiralama başlıklı Ek-29 formun, a) İşletmenin devrine ilişkin düzenlenmesi durumunda, işlemin; -Devre konu hayvanlar için beyan edilecek değer üzerinden binde 9,48 damga vergisine, -Aynı değer üzerinden ayrıca 492 sayılı Harçlar Kanununa ekli (2) sayılı Tarifenin I/1 pozisyonu gereğince de beher imza için binde 1,13 nispetinde harca, tabi tutulması, b) İşletmenin kiralanması amacıyla düzenlenmesi durumunda ise işlem ilgilileri tarafından bir kira bedeli beyanı ve işleme yazılması kaydıyla, kiralama süresine göre kira karşılığının toplamı, süre belli değilse bir yıllık kira tutarı üzerinden; -492 sayılı Kanuna bağlı (2) sayılı tarifenin I/1 fıkrasına göre beher imza için binde 1,13 nispetinde harca, -488 sayılı Kanuna ekli (1) sayılı tablonun  I/A-2 fıkrası uyarınca binde 1,89 nispetinde damga vergisine, tabi tutulması gerekmektedir. Bilgi edinilmesini rica ederim. Abdullah İSTEMEZ Başkan Güncelleme: 14.01.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "2025-1 sayılı genelge",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F2025-1-sayili-genelge.html",
        "title": "",
        "target": "",
        "type": "internal"
      },
      {
        "text": "2025-1 sayılı genelge",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?2025-1-sayili-genelge.html",
        "title": "",
        "target": "_top",
        "type": "internal"
      },
      {
        "text": "MUVAFAKATNAME",
        "href": "muvafakatnameler.html",
        "title": "MUVAFAKATNAMELER DİZİNİ",
        "target": "",
        "type": "internal"
      },
      {
        "text": "İNŞAAT MUVAFAKATI",
        "href": "insaat-muvafakatnameleri.html",
        "title": "İNŞAAT MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "KÜÇÜKL. MUVAFAKATI",
        "href": "kucuklerin-muvafakatnameleri.html",
        "title": "KÜÇÜKLERİN MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "DİĞER MUVAFAKAT",
        "href": "diger-muvafakatnameler.html",
        "title": "DİĞER MUVAFAKATNAMELER DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "mevzuat-diger-muvafakatnameler.html",
        "title": "MEVZUAT - MUVAFAKATNAMELER",
        "target": "",
        "type": "internal"
      },
      {
        "text": "39 SAYILI GENELGE",
        "href": "arac-devir-kiralama-rehin-islemleri-hak-birlestirilmis-39-sayili-genelge.html",
        "title": "TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE",
        "target": "",
        "type": "internal"
      },
      {
        "text": "45 SAYILI GENELGE",
        "href": "muvafakat-ve-feragat-beyanlari-hak-birlestirilmis-45-sayili-genelge.html",
        "title": "MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE",
        "target": "",
        "type": "internal"
      },
      {
        "text": "07.06.2021 günlü ve 2021-9 sayılı Genelgemiz.",
        "href": "2021-9-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 14.01.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "2025-1 sayılı genelge"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>2025-1 sayılı genelge</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TÜRKİYE NOTERLER BİRLİĞİ Mali Danışmanlık- E-23240125-869-1050521 &nbsp;Konu : TÜRKVET Devir/Kira/Muvafakat Hk. 07.01.2025 &nbsp;GENELGE &nbsp; &nbsp;(1) &nbsp; &nbsp;İlgi : 07.06.2021 günlü ve 2021-9\" />\n\n   <link rel=\"canonical\" content=\"noterlikrehberi.net/rehber/index.html?2025-1-sayili-genelge.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"2025-1-sayili-genelge.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"2025-1 sayılı genelge\",\n\n   mailsubject: \"Tavsiye: Noterlik Rehberi - 2025-1 sayılı genelge &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   sharesubject: \"Noterlik Rehberi - 2025-1 sayılı genelge &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"2025-1-sayili-genelge\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"2025-1-sayili-genelge.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?2025-1-sayili-genelge.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?2025-1-sayili-genelge.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?2025-1-sayili-genelge.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?2025-1-sayili-genelge.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F2025-1-sayili-genelge.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>2025-1 sayılı genelge</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?2025-1-sayili-genelge.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">2025-1 sayılı genelge</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"muvafakatnameler.html\" class=\"topiclink\" title=\"MUVAFAKATNAMELER DİZİNİ\">MUVAFAKATNAME</a>  &nbsp; <a href=\"insaat-muvafakatnameleri.html\" class=\"topiclink\" title=\"İNŞAAT MUVAFAKATNAMELERİ DİZİNİ\">İNŞAAT MUVAFAKATI</a>  &nbsp; <a href=\"kucuklerin-muvafakatnameleri.html\" class=\"topiclink\" title=\"KÜÇÜKLERİN MUVAFAKATNAMELERİ DİZİNİ\">KÜÇÜKL. MUVAFAKATI</a>  &nbsp; <a href=\"diger-muvafakatnameler.html\" class=\"topiclink\" title=\"DİĞER MUVAFAKATNAMELER DİZİNİ\">DİĞER MUVAFAKAT</a>  &nbsp; <a href=\"mevzuat-diger-muvafakatnameler.html\" class=\"topiclink\" title=\"MEVZUAT - MUVAFAKATNAMELER\">MEVZUAT</a>  &nbsp; <a href=\"arac-devir-kiralama-rehin-islemleri-hak-birlestirilmis-39-sayili-genelge.html\" class=\"topiclink\" title=\"TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE\">39 SAYILI GENELGE</a>  &nbsp; <a href=\"muvafakat-ve-feragat-beyanlari-hak-birlestirilmis-45-sayili-genelge.html\" class=\"topiclink\" title=\"MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE\">45 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\" style=\"background: #ffffff;\"><span style=\"font-weight: bold;\">TÜRKİYE NOTERLER BİRLİĞİ</span></p>\n\n<p class=\"p_Normal\" style=\"background: #ffffff;\">Mali Danışmanlık<span style=\"font-weight: bold;\">- </span>E-23240125-869-1050521 </p>\n\n<p class=\"p_Normal\" style=\"background: #ffffff;\">Konu : TÜRKVET Devir/Kira/Muvafakat Hk.</p>\n\n<p class=\"p_Normal\" style=\"background: #ffffff;\">07.01.2025</p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"text-align: center; background: #ffffff;\"><span style=\"font-weight: bold;\">GENELGE</span></p>\n\n<p class=\"p_Normal\" style=\"text-align: center; background: #ffffff;\"><span style=\"font-weight: bold;\"> &nbsp; (1)</span></p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\">İlgi : <a href=\"2021-9-sayili-genelge.html\" class=\"topiclink\">07.06.2021 günlü ve 2021-9 sayılı Genelgemiz.</a></p>\n\n<p class=\"p_Normal\" style=\"background: #ffffff;\"><span style=\"background-color: #ffffff;\">&nbsp;</span></p>\n\n<p class=\"p_Normal\" style=\"background: #ffffff;\">Bir noterliğimizden alınan ve son zamanlarda noterliklerde sıkça işlem ifası talep edilen yazıda,</p>\n\n<p class=\"p_Normal\" style=\"background: #ffffff;\">1- Muvafakatname başlıklı Ek-28 formunun,</p>\n\n<p class=\"p_Normal\" style=\"background: #ffffff;\">2- İl/İlçe Tarım Orman Müdürlüklerine hitaben düzenlenen ve ilgili kurum nezdinde belirli sicil numarası ile kayıtlı işletmenin kirasının ya da devrine dair düzenlendiği anlaşılan ve hayvan işletmesi numarasına da yer verilmek suretiyle, işletmenin devrine yönelik olarak devreden ve devralanın birlikte imza koyacakları Ek-29 formunun,</p>\n\n<p class=\"p_Normal\" style=\"background: #ffffff;\">ne şekilde damga vergisi ve harca tabi tutulacağı hususunda Birliğimize yöneltilen soru ile ilgili 19.08.2024 günlü Yönetim Kurulu Toplantısında alınan karar gereğince, konu hakkında 29.08.2024 günlü ve 889750 sayılı yazımız ile Gelir idaresi Başkanlığından görüş talep edilmiştir.</p>\n\n<p class=\"p_Normal\" style=\"background: #ffffff;\">Anılan Başkanlıktan cevaben alınan ve Yönetim kurulumuzun 16.12.2024 günlü Toplantısında görüşülen 29.11.2024 günlü ve 94737 sayılı yazıda,</p>\n\n<p style=\"background: #ffffff;\"><span style=\"font-weight: bold;\">&quot;</span><span style=\"font-weight: bold;\">İlgide kayıtlı yazınız ve eklerinin incelenmesinden, noterliklerinizde yoğun olarak işlem ifası talep edilen hayvancılık işletmelerine yönelik muvafakatname ile devir/kiralama başlıklı işlemlere dair damga vergisi ve harç uygulama prensipleri hakkında Birliğinize görüş talepleri geldiği, konu hakkındaki Tarım ve Orman Bakanlığının bila tarih ve 11937412 sayılı yazısında;</span></p>\n\n<p style=\"background: #ffffff;\"><span style=\"font-weight: bold;\">-Ülkemizde sığır cinsi ile koyun ve keçi türü hayvanlar ile bu hayvanların barındırıldıkları işletmelerin kayıt altına alınması işlemlerinin; 5596 sayılı Veteriner Hizmetleri, Bitki Sağlığı, Gıda ve Yem Kanunu ve bu Kanuna dayalı olarak yayımlanan Sığır Cinsi Hayvanların Tanımlanması, Tescili ve İzlenmesi Yönetmeliği, Koyun ve Keçi Türü Hayvanların Tanımlanması, Tescili ve İzlenmesi Yönetmeliği ve ayrıca her yıl yayımlanan Hayvan Hastalıkları ile Mücadele ve Hayvan Hareketleri Kontrolü Genelgesi hükümlerine göre Bakanlıkları Hayvan Kayıt Sistemi olan TÜRKVET'te yapıldığı,</span></p>\n\n<p style=\"background: #ffffff;\"><span style=\"font-weight: bold;\">-Söz konusu Yönetmeliklerde </span><span style=\"font-style: italic; font-weight: bold;\">&quot;İşletme&quot;nin, &quot;Bu Yönetmelik kapsamında bulunan hayvanların barındırıldığı, tutulduğu, bakıldığı veya beslendiği herhangi bir tesis, kuruluş veya etrafı çevrili açık alan çiftliği durumundaki yerler&quot;</span><span style=\"font-weight: bold;\"> olarak tanımlandığı,</span></p>\n\n<p style=\"background: #ffffff;\"><span style=\"font-weight: bold;\">-Hayvan Hastalıkları ile Mücadele ve Hayvan Hareketleri Kontrolü Genelgesinin </span><span style=\"font-style: italic; font-weight: bold;\">&quot;TÜRKVET'te işletme numarası verilmesi&quot;</span><span style=\"font-weight: bold;\"> başlığı altında, TÜRKVET'te verilen işletme numarasının, hayvanların kayıt altına alınması, hareketlerinin ve hastalıklarının takibi amacıyla verildiği, dolayısıyla diğer kurum/kuruluş mevzuatı hükümlerine göre verilen iş yeri çalışma izni, ruhsat vb. belgelerin yerine geçmediği, TÜRKVET'te işletme sahip değişikliği yapılmasının mülkiyet değişikliği anlamına gelmediğinin ifade edildiği,</span></p>\n\n<p style=\"background: #ffffff;\"><span style=\"font-weight: bold;\">-Genelgenin </span><span style=\"font-style: italic; font-weight: bold;\">&quot;İşletmenin sahip değişikliği kaydı&quot;</span><span style=\"font-weight: bold;\"> başlığında ise işletmenin sahibinin ölümü durumunda, devir için veraset ilamı ve mirasçılardan alınan EK-28'de yer alan muvâfakatnâme belgesinin isteneceği, işletmelerin devir veya kiralamalarında, devreden-devralan veya kiracı-kiralayan arasında imzalanmış EK-29'da yer alan formun isteneceğinin ifade edildiği,</span></p>\n\n<p style=\"background: #ffffff;\"><span style=\"font-weight: bold;\">-Söz konusu formlar için noter onayı istenmesinin planlandığı</span></p>\n\n<p style=\"background: #ffffff;\"><span style=\"font-weight: bold;\">hususları belirtilerek konu hakkında Birliğinizden görüş talep edildiği, işletmenin devir veya kiralamalarında, devreden-devralan veya kiracı-kiralayan arasında imzalanarak il/ilçe Tarım Orman Müdürlüğüne hitaben düzenlenen Ek-29 formun sözleşme özelliğine haiz olduğunun anlaşıldığı, işletme &nbsp;sahibinin ölümü durumunda, devir için mirasçılar tarafından düzenlenecek olan muvafakatname başlıklı Ek-28 form işlem örneğinin ise miras payından feragati ifade eden bir işlem olarak düzenlendiğinin görüldüğünden bahisle Başkanlığımızdan görüş sorulduğu anlaşılmıştır.</span></p>\n\n<p style=\"background: #ffffff;\"><span style=\"font-weight: bold;\">488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu; 3 üncü maddesinin birinci fıkrasında, damga vergisi mükellefinin kağıtları imza edenler olduğu; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisinin bulunacağı, kağıtların mahiyetinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı hükümlerine yer verilmiştir.</span></p>\n\n<p style=\"background: #ffffff;\"><span style=\"font-weight: bold;\">Anılan Kanuna ekli (1) sayılı tablonun </span><span style=\"font-style: italic; font-weight: bold;\">&quot;I.Akitlerle ilgili kağıtlar&quot;</span><span style=\"font-weight: bold;\"> başlıklı bölümünün A/l fıkrasında, belli parayı ihtiva eden mukavelename, taahhütname ve temliknamelerin; A/2 fıkrasında kira mukavelenamelerinin mukavele süresine göre kira bedeli üzerinden nispi damga vergisine tabi tutulacağı hükme bağlanmıştır.</span></p>\n\n<p style=\"background: #ffffff;\"><span style=\"font-weight: bold;\">Öte yandan, 492 sayılı Harçlar Kanununun 38 inci maddesinin birinci fıkrasında, noter demlerinden bu kanuna bağlı (2) sayılı tarifede yazılı olanların noter harçlarına tabi olduğu, 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmıştır.</span></p>\n\n<p style=\"background: #ffffff;\"><span style=\"font-weight: bold;\">Kanunun </span><span style=\"font-style: italic; font-weight: bold;\">&quot;Değer Esası&quot;</span><span style=\"font-weight: bold;\"> başlıklı 42 nci maddesinde </span><span style=\"font-style: italic; font-weight: bold;\">&quot;Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</span></p>\n\n<p style=\"background: #ffffff;\"><span style=\"font-style: italic; font-weight: bold;\">Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.&quot;</span><span style=\"font-weight: bold;\"> hükmü yer almakta olup, 43 üncü maddesinin birinci fıkrasında, tarifede yazılı nispi harçların hesabında, sulh işlemlerinde sulh olunan bedel, rehin işlemlerinde rehin bedeli, kiralarda mukaveledeki süreye göre kira karşılığının toplamı, süre belli değilse bir yıllık kira tutarı, hizmet akdinde süreye göre verilecek ücretin toplamı, süre belli değilse bir yıllık ücret tutarı, sermaye şirketlerinde konulması ve ileride konulması taahhüt edilen sermayenin toplamı, kaydı hayatla, irat bağlanmasında bir yıllık irat tutarının harca esas olacağı hüküm altına alınmıştır.</span></p>\n\n<p style=\"background: #ffffff;\"><span style=\"font-weight: bold;\">492 sayılı Kanuna bağlı (2) sayılı tarifenin I/1 maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi oranda; II/1 maddesinde, belli meblağı ihtiva etmeyen ve alınacak harç miktarı kanun ve tarifede ayrıca gösterilmemiş olan senet, mukavele ve kağıtlardaki imzaların beherinden maktu tutarda harç alınacağı; II/11 maddesinde ise belli bir meblağı ihtiva etmeyen umumi ibra, umumi makbuz, tahkimname, ölüme bağlı tasarruf senet ve mukaveleleri, ölünceye kadar bakma akdi, vakıf, aile vakıfları, evlat edinme, karı-koca haklarının idaresi, babalığı tanıma senetleri, miras taksim mukaveleleri, mirasçılık belgesi, ifraz mukaveleleri ve bunlardan rücu ve bunların feshi ve bunların teferruatına dair senet, mukavele ve kağıtların düzenlenmesinden ve noter tarafından re'sen düzenlenecek tutanaklardan maktu harç alınacağı hüküm altına alınmıştır.</span></p>\n\n<p style=\"background: #ffffff;\"><span style=\"font-weight: bold;\">İlgi yazınız ekinde yer alan Ek-29 formun incelenmesinden, İl/îlçe Tarım Orman Müdürlüklerine hitaben düzenlenen kağıdın, ilgili kurum nezdinde belirli sicil numarası ile kayıtlı işletmenin kiralanması ya da devrine ilişkin olduğu, taraf imzalarına yer verildiği, muvafakatname başlıklı Ek-28 formun ise veraset ilamında yer alan hissedar/hissedarların müteveffa adına kayıtlı hayvancılık işletme kaydı ile içindeki hayvanların kayıt ve sorumluluğunu alarak ilgili iş ve işlemleri yürütmek üzere başka bir hissedara muvafakat verilmesine ilişkin bir kağıt olduğu anlaşılmıştır.</span></p>\n\n<p style=\"background: #ffffff;\"><span style=\"font-weight: bold;\">Bu itibarla, TÜRKVET'te kayıtlı işletmenin devrine ilişkin olarak taraflarca imzalanmak suretiyle düzenlenen </span><span style=\"font-style: italic; font-weight: bold;\">&quot;EK-29 Formu&quot;</span><span style=\"font-weight: bold;\"> başlıklı kağıdın ihtiva ettiği tutar üzerinden 488 sayılı Kanuna ekli (1) sayılı tablonun I/A-1 fıkrası uyarınca; söz konusu formun kiralanmaya ilişkin düzenlenmesi halinde ise kira süresi dikkate alınmak suretiyle kira bedeli üzerinden 488 sayılı Kanuna ekli (1) sayılı tablonun I/A-2 fıkrası uyarınca damga vergisine tabi tutulması gerekmektedir.</span></p>\n\n<p style=\"background: #ffffff;\"><span style=\"font-weight: bold;\">Diğer taraftan,</span></p>\n\n<p style=\"background: #ffffff;\"><span style=\"font-weight: bold;\">-TÜRKVET'te kayıtlı işletmenin devrine ilişkin olarak taraflarca imzalanan EK-29 formun noterliklerde onaylanmasına ilişkin işlemden, devre konu işletmeye dahil hayvanlar için beyan edilecek tutar üzerinden; söz konusu işletmenin kiralanmasına ilişkin olarak aynı formun noterliklerde onaylanmasına ilişkin işlemden ise işlem ilgilileri tarafından bir kira bedeli beyanı ve işleme yazılması kaydıyla süreye göre kira karşılığının toplamı, süre belli değilse bir yıllık kira tutarı üzerinden 492 sayılı Kanuna bağlı (2) sayılı tarifenin I/1 maddesine göre,</span></p>\n\n<p style=\"background: #ffffff;\"><span style=\"font-weight: bold;\">-EK-28 formun, TÜRKVET'te kayıtlı işletme sahibinin vefatı nedeniyle mirasçılarca işletme ve işletme bünyesindeki hayvanlar üzerindeki miras paylarından bedel karşılığı vazgeçtiklerine ilişkin olarak düzenlenmiş olması durumunda, söz konusu formun noterliklerde onaylanmasına ilişkin işlemden 492 sayılı Kanuna bağlı (2) sayılı tarifenin I/1 maddesine göre, bedelsiz vazgeçtiklerine ilişkin olarak düzenlenmiş olması durumunda ise aynı tarifenin II/11 maddesine göre; söz konusu formun miras payından vazgeçmeye ilişkin olmayıp sadece işletme ile içerisindeki hayvanların sorumluluğunu almak ve her türlü iş ve işlemleri yürütmek üzere mirasçılardan birinin belirlenmesine ilişkin olarak düzenlenmesi durumunda da aynı tarifenin II/1 maddesine göre</span></p>\n\n<p style=\"background: #ffffff;\"><span style=\"font-weight: bold;\">noter harcı aranılması gerekmektedir.&quot;</span></p>\n\n<p style=\"background: #ffffff;\">denilmiştir.</p>\n\n<p style=\"background: #ffffff;\">Gelir İdaresi Başkanlığı görüşüne göre,</p>\n\n<p class=\"p_Normal\" style=\"background: #ffffff;\">1-Muvafakatname başlıklı Ek-28 form kapsamındaki muristen kalan işletme ile ilgili işlemin;</p>\n\n<p class=\"p_Normal\" style=\"background: #ffffff;\">a) Bir bedel karşılığında miras payından diğer mirasçılar lehine vazgeçilmesi ile ilgili olarak yapılması halinde;</p>\n\n<p class=\"p_Normal\" style=\"background: #ffffff;\">- İşlemden, devir için öngörülen bedel üzerinden 492 sayılı Harçlar Kanununa ekli (2) sayılı Tarifenin I/1 pozisyonu gereğince, beher imza için binde 1,13 nispetinde harç alınması,</p>\n\n<p class=\"p_Normal\" style=\"background: #ffffff;\">- Devir için düzenlenecek kağıttan aynı bedel üzerinden 488 sayılı Kanuna ekli (1) sayılı tablonun I/A-1 fıkrası uyarınca &nbsp;binde 9,48 nispetinde damga vergisi tahsil edilmesi,</p>\n\n<p class=\"p_Normal\" style=\"background: #ffffff;\">b) Bir bedel söz konusu olmaksızın miras payından diğer mirasçılar lehine vazgeçilmesi/feragat edilmesi ile ilgili olarak yapılması halinde, işlemden, 492 sayılı Harçlar Kanununa ekli (2) sayılı Tarifenin II/11 pozisyonu gereğince maktu harç alınması, damga vergisi aranılmaması,</p>\n\n<p class=\"p_Normal\" style=\"background: #ffffff;\">c) İşlem, miras payından vazgeçmeye ilişkin olmayıp sadece işletme ile içerisindeki hayvanların sorumluluğunu almak ve her türlü iş ve işlemleri yürütmek üzere mirasçılardan birinin belirlenmesine ilişkin olarak düzenlenmesi durumunda da aynı tarifenin II/1 maddesine göre maktu noter harcı tahsil edilmesi, damga vergisi aranılmaması,</p>\n\n<p class=\"p_Normal\" style=\"background: #ffffff;\">gerekmektedir.</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\"> </span>2- Devir ve/veya kiralama başlıklı Ek-29 formun,</p>\n\n<p class=\"p_Normal\" style=\"background: #ffffff;\">a) İşletmenin devrine ilişkin düzenlenmesi durumunda, işlemin;</p>\n\n<p class=\"p_Normal\" style=\"background: #ffffff;\">-Devre konu hayvanlar için beyan edilecek değer üzerinden binde 9,48 damga vergisine,</p>\n\n<p class=\"p_Normal\" style=\"background: #ffffff;\">-Aynı değer üzerinden ayrıca 492 sayılı Harçlar Kanununa ekli (2) sayılı Tarifenin I/1 pozisyonu gereğince de beher imza için binde 1,13 nispetinde harca,</p>\n\n<p class=\"p_Normal\" style=\"background: #ffffff;\">tabi tutulması,</p>\n\n<p class=\"p_Normal\" style=\"background: #ffffff;\">b) İşletmenin kiralanması amacıyla düzenlenmesi durumunda ise işlem ilgilileri tarafından bir kira bedeli beyanı ve işleme yazılması kaydıyla, kiralama süresine göre kira karşılığının toplamı, süre belli değilse bir yıllık kira tutarı üzerinden;</p>\n\n<p class=\"p_Normal\" style=\"background: #ffffff;\">-492 sayılı Kanuna bağlı (2) sayılı tarifenin I/1 fıkrasına göre beher imza için binde 1,13 nispetinde harca,</p>\n\n<p class=\"p_Normal\" style=\"background: #ffffff;\">-488 sayılı Kanuna ekli (1) sayılı tablonun &nbsp;I/A-2 fıkrası uyarınca binde 1,89 nispetinde damga vergisine,</p>\n\n<p class=\"p_Normal\" style=\"background: #ffffff;\">tabi tutulması gerekmektedir.</p>\n\n<p class=\"p_Normal\" style=\"background: #ffffff;\"> Bilgi edinilmesini rica ederim.</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\">&nbsp;</p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Abdullah İSTEMEZ</span></p>\n\n<p class=\"p_Normal\" style=\"background: #ffffff;\"><span style=\"font-weight: bold;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"2025-1-sayili-genelge.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 14.01.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:00.556201"
}