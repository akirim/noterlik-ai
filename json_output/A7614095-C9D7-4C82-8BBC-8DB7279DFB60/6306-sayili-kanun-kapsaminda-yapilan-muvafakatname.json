{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\6306-sayili-kanun-kapsaminda-yapilan-muvafakatname.html",
    "title": "6306 SAYILI KANUN KAPSAMINDA YAPILAN MUVAFAKATNAME HK.",
    "description": "Yayın Tarihi:13.09.2024 Yayınlayan:MEHMET MERT ÖKDEM Konu:6306 Sayılı Kanun Kapsamında Yapılan Muvafakatname Hk. İçerik:    Sayın ...Noteri   İlgi : 30.07.2024 tarihli ve",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ 6306 SAYILI KANUN KAPSAMINDA YAPILAN MUVAFAKATNAME HK. Email Gönder 6306 SAYILI KANUN KAPSAMINDA YAPILAN MUVAFAKATNAME HK. << Fihrist-Ana sayfa >> 6306 SAYILI KANUN KAPSAMINDA YAPILAN MUVAFAKATNAME HK. MUVAFAKATNAME    İNŞAAT MUVAFAKATI    KÜÇÜKL. MUVAFAKATI    DİĞER MUVAFAKAT    MEVZUAT    39 SAYILI GENELGE    45 SAYILI GENELGE Yayın Tarihi:13.09.2024 Yayınlayan:MEHMET MERT ÖKDEM Konu:6306 Sayılı Kanun Kapsamında Yapılan Muvafakatname Hk. İçerik: Sayın ...Noteri İlgi : 30.07.2024 tarihli ve 285 sayılı yazınız. İlgi yazınızda, yazınız ekinde yer alan muvafakatname işleminin noterliğinizde yapılmak istendiği, 387 sayılı Milli Emlak Tebliğinde muvafakatname ile kullanım hakkının mirasçıya devri mümkün iken hak sahibi olmayan 3. Kişiye devrinin yapılamayacağı, aynı tebliğde 10 yıl süre ile sözleşme hükümlerine uygun olarak kullanılan Hâzineye ait tarım arazileri talep edilmesi halinde kiracılara doğrudan satılabileceği yer alırken 3. Kişilere satılabileceğine dair hükme rastlanmadığı belirtilerek mülkiyeti Maliye Hâzinesine ait gayrimenkulün mülkiyetinin kullanıcı mirasçılar tarafından 3. Kişilere satış işlemi ile devredilebileceğine dair düzenlenecek muvafakatname işleminin hukuken uygun bulunmadığı belirtilerek işlemin yapılıp yapılamayacağı, gerek kullanıcının tespiti gerekse harca esas değerin tespiti hususlarında görüş talep edilmektedir. Konu ile ilgili hukuki yönden yapılan inceleme sonucunda aşağıdaki hususlar tespit edilmiştir. Muvafakat rıza vermek onaylamak anlamına gelir. TDK ya göre muvafakatname izin verildiğine ilişkin üzerinde bilgi bulunan yazılı belgedir. Bir işin yapılabilmesi için ilgisinin rızasının onayının yani beyanının alındığı belgedir. Noterlikte yapılmak istenen ekli muvafakatname örneği; 6306 sayılı Afet Riski Altındaki Alanların Dönüştürülmesi Hakkında Kanun kapsamında Çevre Şehircilik ve îklim Değişikliği Bakanlığının Tasarrufundaki Taşınmazın kullanıcısı olduğum mülkiyetin maliye hâzinesine ait hisseme düşen 127.000.00 (yüzyirmiyedibinlira) TL tutarındaki payın tamamını akdi halefim olarak almak isteyen ... TC kimlik numaralı.... İsimli kişinin almasına bu hususta ilgili Milli Emlak Müdürlüğüne harç bedellerini yatırmasına, çekmesine, tüm vergilerini yatırmasına, gerekli evrakları imzalamasına, kendi adına satın alma işlemleri için her türlü belgeleri imzalamasına, gerekli ödemeleri yapmasına rıza ve muvafakatimizin bulunduğunu kabul ve beyan ederim.şeklinde düzenlenmiştir. Yazınızda bahsi geçen 387 sayılı Milli Emlak Genel Tebliği, 4706 sayılı Hâzineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanuna dayanılarak hazırlanmış olup hak sahibi olanlar Hâzineye ait tarım arazilerini, 31/12/2019 tarihinden önce en az üç yıl süreyle tarımsal amaçla kullanan ve kullanımlarının halen devam ettiği İdarece belirlenmiş olanlardan başvuruda bulunanları, şeklinde tanımlanmıştır. İlgi yazınız ekindeki muvafakatname ömeği ise 6306 sayılı Afet Riski Altındaki Alanların Dönüştürülmesi Hakkında Kanun kapsamında yapılmak istenmektedir. Kanunun \"Uygulama işlemleri\" başlıklı 6 ncı maddesinin beşinci fıkrası; Bu Kanun kapsamında Başkanlığa devredilen Hazine taşınmazları; Bakanlığın bağlı, ilgili ve ilişkili kurum ve kuruluşları ile bunların iştiraklerine, belediyelere ve bunların şirketlerine, kamu kurum ve kuruluşları ile kamu kurumu niteliğindeki meslek kuruluşlarına, belediye ve mücavir alan sınırları içinde olup. 30/3/2014 tarihinden önce üzerinde yapılanma olan taşınmazların öncelikle vapı sahipleri ile bunların kanunî veya akdi haleflerine, 4706 sayılı Kanunun 4 üncü maddesinin birinci fıkrasının (b), (c), (d) ve (e) bentlerinde sayılanlara rayiç bedel üzerinden; küçük sanayi sitesi yapılmak üzere bu amaçla kurulmuş kooperatiflere ve belediyelere ise, rayiç bedelin yüzde ellisinden az olmaması kaydıyla Başkanlıkça belirlenecek bedel üzerinden, doğrudan satılabilir veya Başkanlıkça belirlenecek bedel üzerinden doğrudan kiralanabilir. (Ek cümleler: 10/6/2022-7410/26 md.) (b) bendi uyarınca yapılacak satın alma ve trampada; Başkanlıkça yapılan satın alma/trampa teklifinin malikçe kabul edilmesi durumunda yapılan anlaşmaya ilişkin bir tutanak düzenlenir ve taraflarca imzalanır. Anlaşmaya konu taşınmaz malın tüm hukuki ve fiili vasıfları ile satın alma bedelini, malikin kimlik bilgilerini ve taşınmazların tapuda tesciline veya terkinine dair kabul beyanlarını da ihtiva eden bu tutanak malikin ferağ beyanı ve tapuda Başkanlık adına yapılacak tescilin hukuki sebebi sayılır. Taşınmazın Başkanlık adına tescili veya terkini bu tutanağa istinaden tapu müdürlüğünce resen yapılır. (Ek cümleler:7/l 1/2023- 7471/10 md.)(b) bendinde belirtilen Başkanlığın ön alım hakkı, Başkanlığın/Hazinenin bu Kanun kapsamındaki taşınmazlarda paydaş olup olmadığı ile bu taşınmazlarda paylı veya müstakil mülkiyet olup olmadığına bakılmaksızın, bu taşınmazların tamamen veya kısmen alanda veya parselde malik olanlar dışındaki üçüncü kişilere satışı durumunda kullanılır. Ön alım hakkının kullanılmasına ilişkin usul ve esaslar Başkanlıkça belirlenir.hükümlerini içermektedir. Yönetim Kurulumuzun muvafakatname ile ilgili benzer konuda vermiş olduğu 25.07.2022 tarihli kararda; \"İlgililerin hak sahibi olup olmadığı ile arazinin 2/B arazisi kapsamında kalıp kalmadığı hususlarının muvafakatnamenin ibraz edileceği kurum tarafından denetlenmesi gerektiğine\" karar verilmiştir. Bu açıklamalar doğrultusunda; Yazı ekinde yer alan ve hak sahipliğinin 3. kişiye devrini yasaklayan tebliğin tarım arazileri ile ilgili olması sebebiyle 6306 sayılı Kanun kapsamında yapılmak istenen ekli muvafakatname örneğinin noterlikçe onaylanabileceği, Muvafakatname talep eden ilgilinin muvafakat konusu olan alanda hak sahibi ya da bu alanın gerçekten var olup olmadığı konusunun noterce bilinmesinin ve bu konuda ilgili İdare sistemleri üzerinden kontrol yapılabilecek bir entegrasyon da bulunmadığından kontrolünün mümkün ve gerekli olmadığı. İlgilinin beyanının tutanak altına alınmasından ibaret olan muvafakatname işleminde, muvafakat veren ilgilinin muvafakat konusu alanda hak sahibi olup olmadığına ilgili idarece karar verileceğinden, bu belgenin ve hak sahipliğinin idarece değerlendirilmesi gerektiği, düşünülmektedir. Konunun mali yönden incelenmesi sonucunda aşağıdaki hususlar tespit edilmiştir. Bilindiği üzere, 488 sayılı Damga Vergisi Kanununun 1 inci maddesinde, bu Kanuna ekli (1) a sayılı tabloda yazılı kağıtların damga vergisine tabi olduğu, bu Kanundaki kağıtlar teriminin yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade edeceği; 3 üncü maddesinde, damga vergisi mükellefinin kağıtları imza edenler olduğu ve resmi dairelerle kişiler arasındaki işlemler nedeniyle düzenlenen kağıtların damga vergisinin kişiler tarafından ödeneceği; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisi bulunacağı, kağıtların mahiyetlerinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınacağı hüküm altına alınmıştır. 492 sayılı Harçlar Kanununun 38 inci maddesinin birinci fıkrasında, noter işlemlerinden bu Kanuna bağlı (2) sayılı tarifede yazılı olanların noter harçlarına tabi olduğu; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmış, 42 nci maddesinde ise \"Değer veya ağırlık, ölçüsüne göre harca tabi işlemlerde (2) sayılı tarifede yazılı değer veya ağırlıklar esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.\" hükmüne yer verilmiştir. 492 sayılı Kanuna bağlı (2) sayılı tarifenin, \"I- Değer veya ağırlık üzerinden alman nispi harçlar\" başlıklı bölümünün 1 inci maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi harç alınacağı hükme bağlanmıştır. Öte yandan, 4706 sayılı Hâzineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanunun 7 nci maddesinin dördüncü fıkrasında, \"Hâzineye ait taşınmaz malların satış ve devir işlemleri ve bu işlemler sırasında düzenlenen belgeler vergi, resim ve harçtan müstesnadır.\" hükmü yer almaktadır.\" Ancak, ilgi yazı ekinde yer alan muvafakatname örneğinde; Müteveffa muris babamız ........  bize intikal eden İSTANBUL .... İlçesi, .... Mahallesi'nde bulunan, ilgili Tapu Müdürlüğünde .... Ada, ...sayılı 95,00 metrekare yüzölçümündeki taşınmazı 6306 sayılı Afet Riski Altındaki Alanların Dönüştürülmesi Hakkında Kanun Kapsamında Çevre Şehircilik ve İklim Değişikliği Bakanhğı'nın Tasarrufundaki Taşınmazın kullanıcısı olduğum mülkiyetin maliye hâzinesine ait hisseme düşen 127.000,00 (yüzyirmiyedibinlira) TUTARINDAKİ PAYIN TAMAMINI akdi halefim olarak almak isteyen .... TC. Kimlik Numaralı............................................................. isimli kişinin almasına bu hususta ilgili Milli Emlak Müdürlüğüne harç bedellerini yatırmasına, çekmesine, tüm vergilerini yatırmasına, gerekli evrakları imzalamasına, gerekli ödemeleri yapmasına, rıza ve muvafakatimizin bulunduğunu kabul ve ** beyan ederim. Bu satıştan dolayı doğacak olan her türlü hukuki ve cezai sorumluluğun yeni alıcıya ait olduğunu bildirip yeni alıcı..................................................................... bu hususu kabul ederek gayrimenkulü almayı beyan etmiştir. Bulunduğunu kabul ve beyan ederim.\" denilmektedir. Yukarıda yapılan açıklamalar çerçevesinde; Taahhüt ya da kefalete ilişkin herhangi bir belirlemenin bulunmadığı anlaşılan ilgi yazı ekindeki \"Muvafakatname\" başlıklı kağıdın, 488 sayılı Damga Vergisi Kanununa ekli (1) sayılı tabloda sayılan kağıtlar arasında yer almadığından damga vergisine tabi tutulması mümkün değildir. Buna göre, bahsi geçen muvafakatname düzenlenmesine ilişkin işlemin 4706 sayılı Kanunun 7 nci maddesinin dördüncü fıkrasında belirtilen şekilde Hâzineye ait taşınmaz malların satış ve devir işlemine ilişkin olmayıp alma hakkının başkasınca kullanılmasına rıza ve muvafakat gösterilmesine ilişkin düzenlendiği anlaşıldığından, harç istisnası bulunmayan söz konusu işlemden 492 sayılı Kanunun 42 nci maddesi hükmü dikkate alınmak suretiyle ilgililerce beyan edilecek değer üzerinden nispi harç aranılması gerekmektedir. Bilgilerinizi rica ederim. Güncelleme: 26.09.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "6306 SAYILI KANUN KAPSAMINDA YAPILAN MUVAFAKATNAME HK.",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3F6306-sayili-kanun-kapsaminda-yapilan-muvafakatname.html",
        "title": "",
        "target": "",
        "type": "internal"
      },
      {
        "text": "6306 SAYILI KANUN KAPSAMINDA YAPILAN MUVAFAKATNAME HK.",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?6306-sayili-kanun-kapsaminda-yapilan-muvafakatname.html",
        "title": "",
        "target": "_top",
        "type": "internal"
      },
      {
        "text": "MUVAFAKATNAME",
        "href": "muvafakatnameler.html",
        "title": "MUVAFAKATNAMELER DİZİNİ",
        "target": "",
        "type": "internal"
      },
      {
        "text": "İNŞAAT MUVAFAKATI",
        "href": "insaat-muvafakatnameleri.html",
        "title": "İNŞAAT MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "KÜÇÜKL. MUVAFAKATI",
        "href": "kucuklerin-muvafakatnameleri.html",
        "title": "KÜÇÜKLERİN MUVAFAKATNAMELERİ DİZİNİ",
        "target": "",
        "type": "internal"
      },
      {
        "text": "DİĞER MUVAFAKAT",
        "href": "diger-muvafakatnameler.html",
        "title": "DİĞER MUVAFAKATNAMELER DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "mevzuat-diger-muvafakatnameler.html",
        "title": "MEVZUAT - MUVAFAKATNAMELER",
        "target": "",
        "type": "internal"
      },
      {
        "text": "39 SAYILI GENELGE",
        "href": "arac-devir-kiralama-rehin-islemleri-hak-birlestirilmis-39-sayili-genelge.html",
        "title": "TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE",
        "target": "",
        "type": "internal"
      },
      {
        "text": "45 SAYILI GENELGE",
        "href": "muvafakat-ve-feragat-beyanlari-hak-birlestirilmis-45-sayili-genelge.html",
        "title": "MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE",
        "target": "",
        "type": "internal"
      },
      {
        "text": "Güncelleme: 26.09.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "6306 SAYILI KANUN KAPSAMINDA YAPILAN MUVAFAKATNAME HK."
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>6306 SAYILI KANUN KAPSAMINDA YAPILAN MUVAFAKATNAME HK.</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:13.09.2024 Yayınlayan:MEHMET MERT ÖKDEM Konu:6306 Sayılı Kanun Kapsamında Yapılan Muvafakatname Hk. İçerik: &nbsp; &nbsp;Sayın&nbsp;...Noteri &nbsp; İlgi : 30.07.2024 tarihli ve\" />\n\n   <link rel=\"canonical\" content=\"noterlikrehberi.net/rehber/index.html?6306-sayili-kanun-kapsaminda-yapilan-muvafakatname.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"6306-sayili-kanun-kapsaminda-yapilan-muvafakatname.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"6306 SAYILI KANUN KAPSAMINDA YAPILAN MUVAFAKATNAME HK.\",\n\n   mailsubject: \"Tavsiye: Noterlik Rehberi - 6306 SAYILI KANUN KAPSAMINDA YAPILAN MUVAFAKATNAME HK. &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   sharesubject: \"Noterlik Rehberi - 6306 SAYILI KANUN KAPSAMINDA YAPILAN MUVAFAKATNAME HK. &nbsp; &nbsp;MUVAFAKATNAME&nbsp; &nbsp;İNŞAAT MUVAFAKATI&nbsp; &nbsp;KÜÇÜKL. MUVAFAKATI&nbsp; &nbsp;DİĞER MUVAFAKAT&nbsp; &nbsp;MEVZUAT&nbsp; &nbsp;39 SAYILI GENELGE&nbsp; &nbsp;45 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"6306-SAYILI-KANUN-KAPSAMINDA-YAPILAN-MUVAFAKATNAME\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"6306-sayili-kanun-kapsaminda-yapilan-muvafakatname.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?6306-sayili-kanun-kapsaminda-yapilan-muvafakatname.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?6306-sayili-kanun-kapsaminda-yapilan-muvafakatname.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?6306-sayili-kanun-kapsaminda-yapilan-muvafakatname.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?6306-sayili-kanun-kapsaminda-yapilan-muvafakatname.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3F6306-sayili-kanun-kapsaminda-yapilan-muvafakatname.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>6306 SAYILI KANUN KAPSAMINDA YAPILAN MUVAFAKATNAME HK.</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?6306-sayili-kanun-kapsaminda-yapilan-muvafakatname.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">6306 SAYILI KANUN KAPSAMINDA YAPILAN MUVAFAKATNAME HK.</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"muvafakatnameler.html\" class=\"topiclink\" title=\"MUVAFAKATNAMELER DİZİNİ\">MUVAFAKATNAME</a>  &nbsp; <a href=\"insaat-muvafakatnameleri.html\" class=\"topiclink\" title=\"İNŞAAT MUVAFAKATNAMELERİ DİZİNİ\">İNŞAAT MUVAFAKATI</a>  &nbsp; <a href=\"kucuklerin-muvafakatnameleri.html\" class=\"topiclink\" title=\"KÜÇÜKLERİN MUVAFAKATNAMELERİ DİZİNİ\">KÜÇÜKL. MUVAFAKATI</a>  &nbsp; <a href=\"diger-muvafakatnameler.html\" class=\"topiclink\" title=\"DİĞER MUVAFAKATNAMELER DİZİNİ\">DİĞER MUVAFAKAT</a>  &nbsp; <a href=\"mevzuat-diger-muvafakatnameler.html\" class=\"topiclink\" title=\"MEVZUAT - MUVAFAKATNAMELER\">MEVZUAT</a>  &nbsp; <a href=\"arac-devir-kiralama-rehin-islemleri-hak-birlestirilmis-39-sayili-genelge.html\" class=\"topiclink\" title=\"TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE\">39 SAYILI GENELGE</a>  &nbsp; <a href=\"muvafakat-ve-feragat-beyanlari-hak-birlestirilmis-45-sayili-genelge.html\" class=\"topiclink\" title=\"MUVAFAKAT VE FERAGAT BEYANLARI İŞLEMLERİNE İLİŞKİN DÜZENLEMELER VE AÇIKLAMALAR HAK BİRLEŞTİRİLMİŞ 45 SAYILI GENELGE\">45 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"background: #ffffff;\"><span style=\"font-weight: bold;\">Yayın Tarihi:</span>13.09.2024</p>\n\n<p style=\"background: #ffffff;\"><span style=\"font-weight: bold;\">Yayınlayan:</span>MEHMET MERT ÖKDEM</p>\n\n<p style=\"background: #ffffff;\"><span style=\"font-weight: bold;\">Konu:</span>6306 Sayılı Kanun Kapsamında Yapılan Muvafakatname Hk.</p>\n\n<p style=\"background: #ffffff;\"><span style=\"font-weight: bold;\">İçerik:</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"text-indent: 44px; background: #ffffff; margin: 0 0 7px 0;\">Sayın ...Noteri<br />\n\n&nbsp;<br />\n\n&nbsp;</p>\n\n<p style=\"text-indent: 44px; background: #ffffff; margin: 0 0 19px 0;\">İlgi : 30.07.2024 tarihli ve 285 sayılı yazınız.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"text-indent: 49px; background: #ffffff; margin: 0 0 7px 44px;\">İlgi yazınızda, yazınız ekinde yer alan muvafakatname işleminin noterliğinizde yapılmak istendiği, 387 sayılı Milli Emlak Tebliğinde muvafakatname ile kullanım hakkının mirasçıya devri mümkün iken hak sahibi olmayan 3. Kişiye devrinin yapılamayacağı, aynı tebliğde 10 yıl süre ile sözleşme hükümlerine uygun olarak kullanılan Hâzineye ait tarım arazileri talep edilmesi halinde kiracılara doğrudan satılabileceği yer alırken 3. Kişilere satılabileceğine dair hükme rastlanmadığı belirtilerek mülkiyeti Maliye Hâzinesine ait gayrimenkulün mülkiyetinin kullanıcı mirasçılar tarafından 3. Kişilere satış işlemi ile devredilebileceğine dair düzenlenecek muvafakatname işleminin hukuken uygun bulunmadığı belirtilerek işlemin yapılıp yapılamayacağı, gerek kullanıcının tespiti gerekse harca esas değerin tespiti hususlarında görüş talep edilmektedir.</p>\n\n<p style=\"background: #ffffff; margin: 0 0 7px 92px;\">Konu ile ilgili hukuki yönden yapılan inceleme sonucunda aşağıdaki hususlar tespit edilmiştir.</p>\n\n<p style=\"text-indent: 49px; background: #ffffff; margin: 0 0 7px 44px;\">Muvafakat rıza vermek onaylamak anlamına gelir. TDK ya göre muvafakatname izin verildiğine ilişkin üzerinde bilgi bulunan yazılı belgedir. Bir işin yapılabilmesi için ilgisinin rızasının onayının yani beyanının alındığı belgedir.</p>\n\n<p style=\"text-indent: 49px; background: #ffffff; margin: 0 0 7px 44px;\">Noterlikte yapılmak istenen ekli muvafakatname örneği;</p>\n\n<p style=\"text-indent: 49px; background: #ffffff; margin: 0 0 7px 44px;\">6306 sayılı Afet Riski Altındaki Alanların Dönüştürülmesi Hakkında Kanun kapsamında Çevre Şehircilik ve îklim Değişikliği Bakanlığının Tasarrufundaki Taşınmazın kullanıcısı olduğum mülkiyetin maliye hâzinesine ait hisseme düşen 127.000.00 (yüzyirmiyedibinlira) TL tutarındaki payın tamamını akdi halefim olarak almak isteyen ... TC kimlik numaralı.... İsimli kişinin almasına bu hususta ilgili Milli Emlak Müdürlüğüne harç bedellerini yatırmasına, çekmesine, tüm vergilerini yatırmasına, gerekli evrakları imzalamasına, kendi adına satın alma işlemleri için her türlü belgeleri imzalamasına, gerekli ödemeleri yapmasına rıza ve muvafakatimizin bulunduğunu kabul ve beyan ederim.şeklinde düzenlenmiştir.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"text-indent: 49px; background: #ffffff; margin: 0 0 7px 44px;\">Yazınızda bahsi geçen 387 sayılı Milli Emlak Genel Tebliği, 4706 sayılı Hâzineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanuna dayanılarak hazırlanmış olup hak sahibi olanlar Hâzineye ait tarım arazilerini, 31/12/2019 tarihinden önce en az üç yıl süreyle tarımsal amaçla kullanan ve kullanımlarının halen devam ettiği İdarece belirlenmiş olanlardan başvuruda bulunanları, şeklinde tanımlanmıştır.</p>\n\n<p style=\"text-indent: 49px; background: #ffffff; margin: 0 0 7px 44px;\">İlgi yazınız ekindeki muvafakatname ömeği ise 6306 sayılı Afet Riski Altındaki Alanların Dönüştürülmesi Hakkında Kanun kapsamında yapılmak istenmektedir. Kanunun &quot;Uygulama işlemleri&quot; başlıklı 6 ncı maddesinin beşinci fıkrası;</p>\n\n<p style=\"text-indent: 49px; background: #ffffff; margin: 0 0 13px 44px;\">Bu Kanun kapsamında Başkanlığa devredilen Hazine taşınmazları; Bakanlığın bağlı, ilgili ve ilişkili kurum ve kuruluşları ile bunların iştiraklerine, belediyelere ve bunların şirketlerine, kamu kurum ve kuruluşları ile kamu kurumu niteliğindeki meslek kuruluşlarına, belediye ve mücavir alan sınırları içinde olup. <span style=\"font-weight: bold; text-decoration: underline;\">30/3/2014 tarihinden önce üzerinde yapılanma olan taşınmazların öncelikle vapı</span> <span style=\"font-weight: bold; text-decoration: underline;\">sahipleri ile bunların kanunî veya akdi haleflerine,</span> 4706 sayılı Kanunun 4 üncü maddesinin birinci fıkrasının (b), (c), (d) ve (e) bentlerinde sayılanlara rayiç bedel üzerinden; küçük sanayi sitesi yapılmak üzere bu amaçla kurulmuş kooperatiflere ve belediyelere ise, rayiç bedelin yüzde ellisinden az olmaması kaydıyla Başkanlıkça belirlenecek bedel üzerinden, doğrudan satılabilir veya Başkanlıkça belirlenecek bedel üzerinden doğrudan kiralanabilir. <span style=\"font-weight: bold;\">(Ek cümleler: 10/6/2022-7410/26 md.) (b) </span>bendi uyarınca yapılacak satın alma ve trampada; Başkanlıkça yapılan satın alma/trampa teklifinin malikçe kabul edilmesi durumunda yapılan anlaşmaya ilişkin bir tutanak düzenlenir ve taraflarca imzalanır. Anlaşmaya konu taşınmaz malın tüm hukuki ve fiili vasıfları ile satın alma bedelini, malikin kimlik bilgilerini ve taşınmazların tapuda tesciline veya terkinine dair kabul beyanlarını da ihtiva eden bu tutanak malikin ferağ beyanı ve tapuda Başkanlık adına yapılacak tescilin hukuki sebebi sayılır. Taşınmazın Başkanlık adına tescili veya terkini bu tutanağa istinaden tapu müdürlüğünce resen yapılır. <span style=\"font-weight: bold;\">(Ek cümleler:7/l 1/2023- 7471/10 md.)(b) </span>bendinde belirtilen Başkanlığın ön alım hakkı, Başkanlığın/Hazinenin bu Kanun kapsamındaki taşınmazlarda paydaş olup olmadığı ile bu taşınmazlarda paylı veya müstakil mülkiyet olup olmadığına bakılmaksızın, bu taşınmazların tamamen veya kısmen alanda veya parselde malik olanlar dışındaki üçüncü kişilere satışı durumunda kullanılır. Ön alım hakkının kullanılmasına ilişkin usul ve esaslar Başkanlıkça belirlenir.hükümlerini içermektedir.</p>\n\n<p style=\"text-indent: 49px; background: #ffffff; margin: 0 0 13px 44px;\">Yönetim Kurulumuzun muvafakatname ile ilgili benzer konuda vermiş olduğu 25.07.2022 tarihli kararda; &quot;İlgililerin hak sahibi olup olmadığı ile arazinin 2/B arazisi kapsamında kalıp kalmadığı hususlarının muvafakatnamenin ibraz edileceği kurum tarafından denetlenmesi gerektiğine&quot; karar verilmiştir.<br />\n\n&nbsp;</p>\n\n<p style=\"background: #ffffff; margin: 0 0 7px 95px;\">Bu açıklamalar doğrultusunda;</p>\n\n<p style=\"text-indent: 48px; background: #ffffff; margin: 0 0 7px 48px;\">Yazı ekinde yer alan ve hak sahipliğinin 3. kişiye devrini yasaklayan tebliğin tarım arazileri ile ilgili olması sebebiyle 6306 sayılı Kanun kapsamında yapılmak istenen ekli muvafakatname örneğinin noterlikçe onaylanabileceği,</p>\n\n<p style=\"text-indent: 48px; background: #ffffff; margin: 0 0 7px 48px;\">Muvafakatname talep eden ilgilinin muvafakat konusu olan alanda hak sahibi ya da bu alanın gerçekten var olup olmadığı konusunun noterce bilinmesinin ve bu konuda ilgili İdare sistemleri üzerinden kontrol yapılabilecek bir entegrasyon da bulunmadığından kontrolünün mümkün ve gerekli olmadığı.</p>\n\n<p style=\"text-indent: 48px; background: #ffffff; margin: 0 0 7px 48px;\">İlgilinin beyanının tutanak altına alınmasından ibaret olan muvafakatname işleminde, muvafakat veren ilgilinin muvafakat konusu alanda hak sahibi olup olmadığına ilgili idarece karar verileceğinden, bu belgenin ve hak sahipliğinin idarece değerlendirilmesi gerektiği, düşünülmektedir.</p>\n\n<p style=\"text-indent: 48px; background: #ffffff; margin: 0 0 7px 48px;\">Konunun mali yönden incelenmesi sonucunda aşağıdaki hususlar tespit edilmiştir.</p>\n\n<p style=\"text-indent: 48px; background: #ffffff; margin: 0 0 7px 48px;\">Bilindiği üzere, 488 sayılı Damga Vergisi Kanununun 1 inci maddesinde, bu Kanuna ekli (1) a sayılı tabloda yazılı kağıtların damga vergisine tabi olduğu, bu Kanundaki kağıtlar teriminin yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade edeceği; 3 üncü maddesinde, damga vergisi mükellefinin kağıtları imza edenler olduğu ve resmi dairelerle kişiler arasındaki işlemler nedeniyle düzenlenen kağıtların damga vergisinin kişiler tarafından ödeneceği; 4 üncü maddesinde, bir kağıdın tabi olacağı verginin tayini için o kağıdın mahiyetine bakılacağı ve buna göre tabloda yazılı vergisi bulunacağı, kağıtların mahiyetlerinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılacağı, mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınacağı hüküm altına alınmıştır.</p>\n\n<p style=\"text-indent: 48px; background: #ffffff; margin: 0 0 7px 48px;\">492 sayılı Harçlar Kanununun 38 inci maddesinin birinci fıkrasında, noter işlemlerinden bu Kanuna bağlı (2) sayılı tarifede yazılı olanların noter harçlarına tabi olduğu; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hükme bağlanmış, 42 nci maddesinde ise &quot;Değer veya ağırlık, ölçüsüne göre harca tabi işlemlerde (2) sayılı tarifede yazılı değer veya ağırlıklar esastır.</p>\n\n<p style=\"text-indent: 48px; background: #ffffff; margin: 0 0 7px 48px;\">Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.&quot; hükmüne yer verilmiştir.</p>\n\n<p style=\"text-indent: 48px; background: #ffffff; margin: 0 0 7px 48px;\">492 sayılı Kanuna bağlı (2) sayılı tarifenin, &quot;I- Değer veya ağırlık üzerinden alman nispi harçlar&quot; başlıklı bölümünün 1 inci maddesinde, muayyen bir meblağı ihtiva eden her nevi senet, mukavelename ve kağıtlardan beher imza için nispi harç alınacağı hükme bağlanmıştır.</p>\n\n<p style=\"text-indent: 48px; background: #ffffff; margin: 0 0 7px 48px;\">Öte yandan, 4706 sayılı Hâzineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanunun 7 nci maddesinin dördüncü fıkrasında, &quot;Hâzineye ait taşınmaz malların satış ve devir işlemleri ve bu işlemler sırasında düzenlenen belgeler vergi, resim ve harçtan müstesnadır.&quot; hükmü yer almaktadır.&quot;</p>\n\n<p style=\"text-indent: 48px; background: #ffffff; margin: 0 0 7px 48px;\">Ancak, ilgi yazı ekinde yer alan muvafakatname örneğinde;</p>\n\n<p style=\"background: #ffffff; margin: 0 0 7px 95px;\">Müteveffa muris babamız ........ &nbsp;bize intikal eden İSTANBUL .... İlçesi, .... Mahallesi'nde bulunan, ilgili Tapu Müdürlüğünde .... Ada, ...sayılı 95,00 metrekare yüzölçümündeki taşınmazı 6306 sayılı Afet Riski Altındaki Alanların Dönüştürülmesi Hakkında Kanun Kapsamında Çevre Şehircilik ve İklim Değişikliği Bakanhğı'nın Tasarrufundaki Taşınmazın kullanıcısı olduğum mülkiyetin maliye hâzinesine ait hisseme düşen 127.000,00 (yüzyirmiyedibinlira) TUTARINDAKİ PAYIN TAMAMINI akdi halefim olarak almak isteyen .... TC. Kimlik Numaralı............................................................. isimli kişinin almasına bu hususta ilgili Milli Emlak Müdürlüğüne harç bedellerini yatırmasına, çekmesine, tüm vergilerini yatırmasına, gerekli evrakları imzalamasına, gerekli ödemeleri yapmasına, rıza ve muvafakatimizin bulunduğunu kabul ve ** beyan ederim. Bu satıştan dolayı doğacak olan her türlü hukuki ve cezai sorumluluğun yeni alıcıya ait olduğunu bildirip yeni alıcı..................................................................... bu hususu kabul ederek gayrimenkulü almayı beyan etmiştir.</p>\n\n<p style=\"text-indent: 1px; background: #ffffff; margin: 0 0 7px 95px;\">Bulunduğunu kabul ve beyan ederim.&quot; denilmektedir.</p>\n\n<p style=\"text-indent: 1px; background: #ffffff; margin: 0 0 7px 95px;\">Yukarıda yapılan açıklamalar çerçevesinde;</p>\n\n<p style=\"text-indent: 1px; background: #ffffff; margin: 0 0 7px 95px;\">Taahhüt ya da kefalete ilişkin herhangi bir belirlemenin bulunmadığı anlaşılan ilgi yazı ekindeki &quot;Muvafakatname&quot; başlıklı kağıdın, 488 sayılı Damga Vergisi Kanununa ekli (1) sayılı tabloda sayılan kağıtlar arasında yer almadığından damga vergisine tabi tutulması mümkün değildir.</p>\n\n<p style=\"text-indent: 1px; background: #ffffff; margin: 0 0 7px 95px;\">Buna göre, bahsi geçen muvafakatname düzenlenmesine ilişkin işlemin 4706 sayılı Kanunun 7 nci maddesinin dördüncü fıkrasında belirtilen şekilde Hâzineye ait taşınmaz malların satış ve devir işlemine ilişkin olmayıp alma hakkının başkasınca kullanılmasına rıza ve muvafakat gösterilmesine ilişkin düzenlendiği anlaşıldığından, harç istisnası bulunmayan söz konusu işlemden 492 sayılı Kanunun 42 nci maddesi hükmü dikkate alınmak suretiyle ilgililerce beyan edilecek değer üzerinden nispi harç aranılması gerekmektedir.</p>\n\n<p style=\"background: #ffffff; margin: 0 0 103px 95px;\">Bilgilerinizi rica ederim.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"6306-sayili-kanun-kapsaminda-yapilan-muvafakatname.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.09.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:05.512131"
}