{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\aciklamalar-mal-rejimi-sozlesmeleri.html",
    "title": "AÇIKLAMALAR MAL REJİMİ SÖZLEŞMELERİ",
    "description": "Eşlerin tabi oldukları mal rejiminin sona ermesi nedeniyle, tasfiye işleminin, tasfiye sözleşmesinin noterliklerde yapılmasında bir sakınca yoktur.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ AÇIKLAMALAR MAL REJİMİ SÖZLEŞMELERİ Email Gönder AÇIKLAMALAR MAL REJİMİ SÖZLEŞMELERİ << Fihrist-Ana sayfa >> AÇIKLAMALAR MAL REJİMİ SÖZLEŞMELERİ MAL REJİMİ SÖZ.    EDİN MAL. KATILMA     MAL ORTAK.    PAYLAŞ MAL AYR    30 SAYILI GENELGE    MEVZUAT Eşlerin tabi oldukları mal rejiminin sona ermesi nedeniyle, tasfiye işleminin, tasfiye sözleşmesinin noterliklerde yapılmasında bir sakınca yoktur. Vasi tarafından veya vesayeten verilmiş bir vekaletname ile vesayet altındaki kişi adına mal rejimi sözleşmesi yapılabilmesi için, Türk Medeni Kanununun 462/9 maddesi gereğince; mahkeme izni istenmelidir. Mal rejimi sözleşmeleri 3. kişilere karşı, yapıldığı tarihten itibaren geçerlilik kazanır. Geriye doğru (geçmiş tarihli) olarak yapılamaz. Mal rejimi sözleşmeleri; evlenmeden önce veya evlendikten sonra evlilik herhangi bir nedenle sona erinceye kadar herhangi bir noterlikte herhangi bir zamanda, Medeni kanunda yazılı seçimlik rejim tiplerinden biri seçilmek kaydı ile yapılabilir. Mal rejimi sözleşmeleri, evlenmeden önce veya sonra yapılabilir. Sözleşme metnindeki \"(Alan1) tarihinde evlendik.\"  cümlesi  (Alan1) tarihinde evleneceğiz olarak düzeltilmelidir. Mal ayrılığı rejiminde her iki eşin mal varlığı birbirinden ayrı kalmaktadır. Evlilik öncesi kazanılmış mallar, hangi yolla olursa olsun, kazanan eşin olduğu gibi; evlilik sonrası kazanılan mallar yine aynı şekilde kazanılış biçimine bakılmaksızın, kazanan eşin olacaktır. Eşlerin ayrı ve bağımsız mal varlığına sahip olmaları prensipte söz konusu olmasına rağmen, yasa bazı malların \"paylı mülkiyete\" konu olacaklarını hükme bağlamaktadır. Özellikle icra-iflas takiplerinde alacaklı kimselerin, ölüm durumunda ölen eşin mirasçılarının, bu yönde iddiada bulunmaları menfaatlerinin gereğidir. Yasal mal rejiminde Türk Medeni Kanunu madde 223 ile paylı mülkiyet payı üzerinde her bir eşin diğerinin rızası olmadan tasarrufta bulunması yasaklanmış iken, mal ayrılığı rejiminde bu yönde bir hüküm bulunmamaktadır. Ancak eşlere bu yasal mal rejimini de noterde yeni bir mal rejimi sözleşmesi  (kanunda belirtilen sınırlarda içeriğinde değişiklikle)  yapabilme yetkisi verilmiştir. Noterlik Bilgi Sistemindeki metnin mümkün olduğunca değiştirilmemesi, değiştirilecekse sınırlara azami derecede dikkat etmek gerekir. Kanunda belirtilen mal rejimleri haricinde bir rejim seçilemez, kanunda belirtilmemiş farklı düzenlemeler yapamazlar. Seçimlik mal rejimleri, eşlerin mal rejimi sözleşmesi yaptıkları tarihinden itibaren eşler arasında geçerli olacaktır. Eşlerin seçtikleri mal rejiminden vazgeçmeleri halinde, eşler arasında kendiliğinden edinilmiş mallara katılma rejimi başlayacaktır. Tercih edilen, seçilen mal rejimi sözleşmesine kanunda öngörülen şekil (metin) dışında, tarafların istedikleri özel şartlar ve kurallar konamaz. Bir veya birkaç mal için mal rejimi sözleşmesi yapılamaz. Mal rejimi sözleşmeleri eşlerin evlilik süresince sahibi oldukları ve olacakları tüm mallar ile ilgili yapılan sözleşmelerdir. Mal rejimi sözleşmesi sonradan değiştirilebilir veya iptal edilebilir. İptal edildikten sonra, yeni bir mal rejimi sözleşmesi yapılmazsa, yasal rejim olan edinilmiş mallara katılma rejimine geçiş  yapılmış olur. Mal rejimi sözleşmeleri, ancak yapıldığı tarihten itibaren ileriye dönük olarak sonuçlar doğurabilir.Geriye doğru sonuçlar doğuramaz. 01.01.2002 tarihinden önceki tarihe ilişkin mal rejimi sözleşmesi yapılamaz.Süreli mal rejimi sözleşmesi de yapılamaz. Mal rejimi sözleşmesi yapma hakkı şahsa sıkı sıkıya bağlı haklardan olduğu için, eşler tarafından bizzat yapılması gerekmektedir; dolayısıyla bu sözleşmelerin vekaleten yapılması mümkün değildir. Sözleşme her zaman, evlenmeden önce nişanlılık döneminde de yapılabilir. Sonradan sadece mal rejimi değiştirilebilir. Değişiklik yapıldığı tarihten itibaren hüküm ifade eder. Türk Medeni Kanunu madde 204: Ancak temyiz gücüne sahip olanlar bu sözleşmeyi yapabilir, akıl hastaları için bu tür sözleşme yapılamaz. Türk Medeni Kanunu madde 206 Akıl hastalarının vasisine bu hususta Aile Mahkemesine dava açma izin alma imkanı getirmiştir. Türk Medeni Kanunu madde 208: Eşler her zaman mal rejimini değiştirebilirler. Ancak, geçmişe etkili olamaz. Değiştirildiği andan itibaren yeni rejim, değiştirilen tarihe kadar eski rejim geçerli olur. Mal rejimi seçiminde kural olarak eşler yasal mal rejimlerinden birini seçmelidir. İstisnalar: Yasal kural rejimlerden birinin seçilmesi olduğu için ancak taraflar yine yasanın izin verdiği ve aşağıda açıklanan konularda ancak bir karma sözleşme yapabilirler. Bunların dışında yasal rejimleri tamamen değiştirecek mahiyette sözleşme yapılamaz. Sözleşme serbestisine kanun kısıtlamalar getirmiştir. Bu istisnalar dışında başka bir şey sözleşme ile kararlaştırılamaz. Bunlar; 1-Türk Medeni Kanunu madde 221:Kişisel Mallar: Eşlerden her biri sözleşmeye açıkça yazılmak kaydıyla kişisel mallarının gelirlerini katılma rejimi dışında tutabilirler. Bir kısım malları kişsel mal olarak kabul edebilirler. 2-Türk Medeni Kanunu madde 223: Paylı Mülkiyet: Paylı mülkiyette diğer paydaşın (eşin) rızası olmadan diğer eşin tasarrufta bulunabileceği kararlaştırılabilir. 3-Türk Medeni Kanunu madde 227:Değer Artış Payı: Eşlerden her biri katılma rejimine dahil mallardaki değer artış payından vazgeçebilir, pay oranını serbestçe kararlaştırabilirler. Örneğin; bir daire sözleşme yapıldığında 1.000,00 TL. ise aradan geçen zamanda değeri artarak 1.500,00 TL. olabilir. İşte bu paydan vazgeçilebileceği gibi, bu payın nasıl paylaşılcağı ve pay oranı kararlaştırılabilr. 4-Türk Medeni Kanunu madde 237/1:Artık Değer: Artık değere katılma dilediği şekilde düzenlenebilir. Bu durum sadece edinilmiş mallar içindir. Kişisel mallarda artık değere katılma hususu düzenlenemez. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "AÇIKLAMALAR MAL REJİMİ SÖZLEŞMELERİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Faciklamalar-mal-rejimi-sozlesmeleri.html",
        "title": "",
        "target": "",
        "type": "internal"
      },
      {
        "text": "AÇIKLAMALAR MAL REJİMİ SÖZLEŞMELERİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?aciklamalar-mal-rejimi-sozlesmeleri.html",
        "title": "",
        "target": "_top",
        "type": "internal"
      },
      {
        "text": "MAL REJİMİ SÖZ.",
        "href": "mal-rejimi-sozlesmeleri-dizini.html",
        "title": "MAL REJİMİ SÖZLEŞMELERİ DİZİNİ",
        "target": "",
        "type": "internal"
      },
      {
        "text": "EDİN MAL. KATILMA",
        "href": "edinilmis-mallara-katilma-sozlesmesi-evlilk-sonrasi.html",
        "title": "EDİNİLMİŞ MALLARA KATILMA SÖZLEŞMESİ",
        "target": "",
        "type": "internal"
      },
      {
        "text": "MAL ORTAK.",
        "href": "mal-ortakligi-sozlesmesi-evlilk-sonrasi.html",
        "title": "",
        "target": "",
        "type": "internal"
      },
      {
        "text": "PAYLAŞ MAL AYR",
        "href": "paylasmali-mal-ayriligi-sozlesmesi.html",
        "title": "PAYLAŞMALI MAL AYRILIĞI SÖZLEŞMESİ",
        "target": "",
        "type": "internal"
      },
      {
        "text": "30 SAYILI GENELGE",
        "href": "mal-rejimleri-hak-birlestirilmis-30-sayili-genelge.html",
        "title": "MAL REJİMLERİ HAK.BİRLEŞTİRİLMİŞ 30 SAYILI GENELGE",
        "target": "",
        "type": "internal"
      },
      {
        "text": "MEVZUAT",
        "href": "mevzuat-mal-rejimi-sozlesmeleri.html",
        "title": "MEVZUAT - MAL REJİMİ SÖZLEŞMELERİ",
        "target": "",
        "type": "internal"
      },
      {
        "text": "Türk Medeni Kanununun 462/9 maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu madde 223",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "vasi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "1-Türk Medeni Kanunu madde 221:Kişisel Mallar:",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu madde",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu madde",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "AÇIKLAMALAR MAL REJİMİ SÖZLEŞMELERİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>AÇIKLAMALAR MAL REJİMİ SÖZLEŞMELERİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Eşlerin tabi oldukları mal rejiminin sona ermesi nedeniyle, tasfiye işleminin, tasfiye sözleşmesinin noterliklerde yapılmasında bir sakınca yoktur.\" />\n\n   <link rel=\"canonical\" content=\"noterlikrehberi.net/rehber/index.html?aciklamalar-mal-rejimi-sozlesmeleri.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"aciklamalar-mal-rejimi-sozlesmeleri.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"AÇIKLAMALAR MAL REJİMİ SÖZLEŞMELERİ\",\n\n   mailsubject: \"Tavsiye: Noterlik Rehberi - AÇIKLAMALAR MAL REJİMİ SÖZLEŞMELERİ &nbsp; &nbsp;MAL REJİMİ SÖZ.&nbsp; &nbsp;EDİN MAL. KATILMA &nbsp; &nbsp;MAL ORTAK.&nbsp; &nbsp;PAYLAŞ MAL AYR&nbsp; &nbsp;30 SAYILI GENELGE&nbsp; &nbsp;MEVZUAT\",\n\n   sharesubject: \"Noterlik Rehberi - AÇIKLAMALAR MAL REJİMİ SÖZLEŞMELERİ &nbsp; &nbsp;MAL REJİMİ SÖZ.&nbsp; &nbsp;EDİN MAL. KATILMA &nbsp; &nbsp;MAL ORTAK.&nbsp; &nbsp;PAYLAŞ MAL AYR&nbsp; &nbsp;30 SAYILI GENELGE&nbsp; &nbsp;MEVZUAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"ACIKLAMALAR-MAL-REJIMI-SOZLESMELERI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"aciklamalar-mal-rejimi-sozlesmeleri.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?aciklamalar-mal-rejimi-sozlesmeleri.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?aciklamalar-mal-rejimi-sozlesmeleri.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?aciklamalar-mal-rejimi-sozlesmeleri.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?aciklamalar-mal-rejimi-sozlesmeleri.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Faciklamalar-mal-rejimi-sozlesmeleri.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>AÇIKLAMALAR MAL REJİMİ SÖZLEŞMELERİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?aciklamalar-mal-rejimi-sozlesmeleri.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">AÇIKLAMALAR MAL REJİMİ SÖZLEŞMELERİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"mal-rejimi-sozlesmeleri-dizini.html\" class=\"topiclink\" title=\"MAL REJİMİ SÖZLEŞMELERİ DİZİNİ\">MAL REJİMİ SÖZ.</a>  &nbsp; <a href=\"edinilmis-mallara-katilma-sozlesmesi-evlilk-sonrasi.html\" class=\"topiclink\" title=\"EDİNİLMİŞ MALLARA KATILMA SÖZLEŞMESİ\">EDİN MAL. KATILMA </a>  &nbsp; <a href=\"mal-ortakligi-sozlesmesi-evlilk-sonrasi.html\" class=\"topiclink\">MAL ORTAK.</a>  &nbsp; <a href=\"paylasmali-mal-ayriligi-sozlesmesi.html\" class=\"topiclink\" title=\"PAYLAŞMALI MAL AYRILIĞI SÖZLEŞMESİ\">PAYLAŞ MAL AYR</a>  &nbsp; <a href=\"mal-rejimleri-hak-birlestirilmis-30-sayili-genelge.html\" class=\"topiclink\" title=\"MAL REJİMLERİ HAK.BİRLEŞTİRİLMİŞ 30 SAYILI GENELGE\">30 SAYILI GENELGE</a>  &nbsp; <a href=\"mevzuat-mal-rejimi-sozlesmeleri.html\" class=\"topiclink\" title=\"MEVZUAT - MAL REJİMİ SÖZLEŞMELERİ\">MEVZUAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>Eşlerin tabi oldukları mal rejiminin sona ermesi nedeniyle, tasfiye işleminin, tasfiye sözleşmesinin noterliklerde yapılmasında bir sakınca yoktur.</p>\n\n<hr style=\"height:1px; color:#000000; border-width:0; background-color:#000000;\" /><p>Vasi tarafından veya vesayeten verilmiş bir vekaletname ile vesayet altındaki kişi adına mal rejimi sözleşmesi yapılabilmesi için, <a href=\"javascript:void(0);\" onclick=\"return hmshowPopup(event, popid_1010643135X, this);\" class=\"popuplink\">Türk Medeni Kanununun 462/9 maddesi</a> gereğince; mahkeme izni istenmelidir.</p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"font-weight: bold; color: #ff0000;\">Mal rejimi sözleşmeleri 3. kişilere karşı, yapıldığı tarihten itibaren geçerlilik kazanır. Geriye doğru (geçmiş tarihli) olarak yapılamaz.</span></p>\n\n<p class=\"p_Normal\">&nbsp;</p>\n\n<p>Mal rejimi sözleşmeleri; evlenmeden önce veya evlendikten sonra evlilik herhangi bir nedenle sona erinceye kadar herhangi bir noterlikte herhangi bir zamanda, Medeni kanunda yazılı seçimlik rejim tiplerinden biri seçilmek kaydı ile yapılabilir.</p>\n\n<hr style=\"height:1px; color:#000000; border-width:0; background-color:#000000;\" /><p>&nbsp;</p>\n\n<p><span style=\"font-weight: bold;\">Mal rejimi sözleşmeleri, evlenmeden önce veya sonra yapılabilir.  </span><span style=\"color: #0000ff;\"> </span><span style=\"color: #ff0000;\">Sözleşme metnindeki &quot;(Alan1) tarihinde evlendik.&quot; &nbsp;cümlesi &nbsp;(Alan1) tarihinde evleneceğiz olarak düzeltilmelidir. </span><span style=\"color: #ff0000;\"> </span></p>\n\n<p>&nbsp;</p>\n\n<p>Mal ayrılığı rejiminde her iki eşin mal varlığı birbirinden ayrı kalmaktadır.</p>\n\n<p>&nbsp;</p>\n\n<p>Evlilik öncesi kazanılmış mallar, hangi yolla olursa olsun, kazanan eşin olduğu gibi; evlilik sonrası kazanılan mallar yine aynı şekilde kazanılış biçimine bakılmaksızın, kazanan eşin olacaktır.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Eşlerin ayrı ve bağımsız mal varlığına sahip olmaları prensipte söz konusu olmasına rağmen, yasa bazı malların &quot;paylı mülkiyete&quot; konu olacaklarını hükme bağlamaktadır.</p>\n\n<p>&nbsp;</p>\n\n<p>Özellikle icra-iflas takiplerinde alacaklı kimselerin, ölüm durumunda ölen eşin mirasçılarının, bu yönde iddiada bulunmaları menfaatlerinin gereğidir.</p>\n\n<p>&nbsp;</p>\n\n<p>Yasal mal rejiminde <a href=\"javascript:void(0);\" onclick=\"return hmshowPopup(event, popid_1010647004X, this);\" class=\"popuplink\">Türk Medeni Kanunu madde 223</a> ile paylı mülkiyet payı üzerinde her bir eşin diğerinin rızası olmadan tasarrufta bulunması yasaklanmış iken, mal ayrılığı rejiminde bu yönde bir hüküm bulunmamaktadır.</p>\n\n<p>Ancak eşlere bu yasal mal rejimini de noterde yeni bir mal rejimi sözleşmesi &nbsp;(kanunda belirtilen sınırlarda içeriğinde değişiklikle) &nbsp;yapabilme yetkisi verilmiştir.</p>\n\n<p>&nbsp;</p>\n\n<p><span style=\"font-weight: bold;\">Noterlik Bilgi Sistemindeki metnin mümkün olduğunca değiştirilmemesi, değiştirilecekse sınırlara azami derecede dikkat etmek gerekir.</span></p>\n\n<p><span style=\"font-size: 13px; color: #000000;\">&nbsp;</span></p>\n\n<p>Kanunda belirtilen mal rejimleri haricinde bir rejim seçilemez, kanunda belirtilmemiş farklı düzenlemeler yapamazlar. Seçimlik mal rejimleri, eşlerin mal rejimi sözleşmesi yaptıkları tarihinden itibaren eşler arasında geçerli olacaktır. Eşlerin seçtikleri mal rejiminden vazgeçmeleri halinde, eşler arasında kendiliğinden edinilmiş mallara katılma rejimi başlayacaktır.</p>\n\n<p>&nbsp;</p>\n\n<p>Tercih edilen, seçilen mal rejimi sözleşmesine kanunda öngörülen şekil (metin) dışında, tarafların istedikleri özel şartlar ve kurallar konamaz.</p>\n\n<p>&nbsp;</p>\n\n<p>Bir veya birkaç mal için mal rejimi sözleşmesi yapılamaz. Mal rejimi sözleşmeleri eşlerin evlilik süresince sahibi oldukları ve olacakları tüm mallar ile ilgili yapılan sözleşmelerdir.</p>\n\n<p>&nbsp;</p>\n\n<p>Mal rejimi sözleşmesi sonradan değiştirilebilir veya iptal edilebilir. İptal edildikten sonra, yeni bir mal rejimi sözleşmesi yapılmazsa, yasal rejim olan edinilmiş mallara katılma rejimine geçiş &nbsp;yapılmış olur.</p>\n\n<p>&nbsp;</p>\n\n<p>Mal rejimi sözleşmeleri, ancak yapıldığı tarihten itibaren ileriye dönük olarak sonuçlar doğurabilir.Geriye doğru sonuçlar doğuramaz.</p>\n\n<p>&nbsp;</p>\n\n<p>01.01.2002 tarihinden önceki tarihe ilişkin mal rejimi sözleşmesi yapılamaz.Süreli mal rejimi sözleşmesi de yapılamaz.</p>\n\n<p>&nbsp;</p>\n\n<p>Mal rejimi sözleşmesi yapma hakkı şahsa sıkı sıkıya bağlı haklardan olduğu için,  <span style=\"font-weight: bold;\">eşler tarafından bizzat yapılması gerekmektedir</span>; dolayısıyla bu sözleşmelerin vekaleten yapılması mümkün değildir.</p>\n\n<p>&nbsp;</p>\n\n<p>Sözleşme her zaman, evlenmeden önce nişanlılık döneminde de yapılabilir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Sonradan sadece mal rejimi değiştirilebilir. Değişiklik yapıldığı tarihten itibaren hüküm ifade eder.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_1010646659X, this);\" class=\"popuplink\">Türk Medeni Kanunu</a> madde 204: Ancak temyiz gücüne sahip olanlar bu sözleşmeyi yapabilir, akıl hastaları için bu tür sözleşme yapılamaz.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Türk Medeni Kanunu madde 206 Akıl hastalarının <a href=\"javascript:void(0);\" onclick=\"return hmshowPopup(event, popid_1393076305X, this);\" class=\"popuplink\">vasi</a>sine bu hususta Aile Mahkemesine dava açma izin alma imkanı getirmiştir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_1010646655X, this);\" class=\"popuplink\">Türk Medeni Kanunu</a> madde 208: Eşler her zaman mal rejimini değiştirebilirler. Ancak, geçmişe etkili olamaz. Değiştirildiği andan itibaren yeni rejim, değiştirilen tarihe kadar eski rejim geçerli olur.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Mal rejimi seçiminde kural olarak eşler yasal mal rejimlerinden birini seçmelidir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>İstisnalar: Yasal kural rejimlerden birinin seçilmesi olduğu için ancak taraflar yine yasanın izin verdiği ve aşağıda açıklanan konularda ancak bir karma sözleşme yapabilirler.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Bunların dışında yasal rejimleri tamamen değiştirecek mahiyette sözleşme yapılamaz. Sözleşme serbestisine kanun kısıtlamalar getirmiştir. Bu istisnalar dışında başka bir şey sözleşme ile kararlaştırılamaz.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Bunlar;</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_1010647006X, this);\" class=\"popuplink\">1-Türk Medeni Kanunu madde 221:Kişisel Mallar:</a></p>\n\n<p>Eşlerden her biri sözleşmeye açıkça yazılmak kaydıyla kişisel mallarının gelirlerini katılma rejimi dışında tutabilirler. Bir kısım malları kişsel mal olarak kabul edebilirler.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>2-Türk Medeni Kanunu madde 223: Paylı Mülkiyet:</p>\n\n<p>Paylı mülkiyette diğer paydaşın (eşin) rızası olmadan diğer eşin tasarrufta bulunabileceği kararlaştırılabilir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>3-<a href=\"javascript:void(0);\" onclick=\"return hmshowPopup(event, popid_1010647000X, this);\" class=\"popuplink\">Türk Medeni Kanunu madde</a> 227:Değer Artış Payı:</p>\n\n<p>Eşlerden her biri katılma rejimine dahil mallardaki değer artış payından vazgeçebilir, pay oranını serbestçe kararlaştırabilirler. Örneğin; bir daire sözleşme yapıldığında 1.000,00 TL. ise aradan geçen zamanda değeri artarak 1.500,00 TL. olabilir. İşte bu paydan vazgeçilebileceği gibi, bu payın nasıl paylaşılcağı ve pay oranı kararlaştırılabilr.</p>\n\n<p>&nbsp;</p>\n\n<p style=\"line-height: 1.36;\">4-<a href=\"javascript:void(0);\" onclick=\"return hmshowPopup(event, popid_1010646957X, this);\" class=\"popuplink\">Türk Medeni Kanunu madde</a> 237/1:Artık Değer:</p>\n\n<p style=\"line-height: 1.36;\">Artık değere katılma dilediği şekilde düzenlenebilir. Bu durum sadece edinilmiş mallar içindir. Kişisel mallarda artık değere katılma hususu düzenlenemez.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"aciklamalar-mal-rejimi-sozlesmeleri.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:07.843417"
}