{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\anonim-sirket-hakkinda-genelge-genel-yazilar.html",
    "title": "ANONİM ŞİRKET HAKKINDA GENELGE VE GENEL YAZILAR",
    "description": "6102 sayılı Türk Ticaret Kanununun 212, 335, 566 ve 575 inci maddelerinde yapılan değişiklikle kollektif, sermayesi paylara bölünmüş komandit, anonim ve limited şirket...",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ ANONİM ŞİRKET HAKKINDA GENELGE VE GENEL YAZILAR Email Gönder ANONİM ŞİRKET HAKKINDA GENELGE VE GENEL YAZILAR << Fihrist-Ana sayfa >> ANONİM ŞİRKET HAKKINDA GENELGE VE GENEL YAZILAR ŞİRKET KUR. BÖLÜNME V.S. SÖZ.    40 SAYILI GENELGE    MEVZUAT    GEN VE GENEL YAZILAR NOTERDE YAPILACAK İŞL 6102 sayılı Türk Ticaret Kanununun 212, 335, 566 ve 575 inci maddelerinde yapılan değişiklikle kollektif, sermayesi paylara bölünmüş komandit, anonim ve limited şirket kuruluşlarında düzenlenen şirket kuruluş sözleşmelerini ihtiva eden kağıtlardan değerli kağıt bedeli alınması uygulamasına son verilmiştir. 2016/21 sayılı genelge -Buna göre, anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden damga vergisi ve harç alınması söz konusu olamayacaktır.-Yatırım fonlarının kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlardan damga vergisi alınmayacak olmakla birlikte, bu konudaki işlemlerde harç istisnası bulunmamaktadır. 2016/18 sayılı genelge 2000/58 sayılı Birliğimiz Genelgesine esas teşkil eden 21.11.2000 tarih ve 54734 sayılı yazısına istinaden, noterliklerde yapılacak olan limited şirket pay devir veya devir vaadi işlemleri ile ilgili bildirimlerin şirketlerin kurumlar vergisi yönünden bağlı oldukları vergi dairesine gönderilmesi icabeder. Dolayısı ile de limited şirket pay devir veya devir vaadi işlemleri ile olarak Vergi Dairesi Başkanlıklarına herhangi bir bildirim yapılması gerekmemektedir. 2015/15 sayılı genel yazı Anonim, eshamlı komandit ve limited şirketlerin kuruluşları sırasında düzenlenen imza beyannamesi ile şirket ana mukavelesinin nüsha veya suretlerinden harç alınması mümkün değildir.2011/1 sayılı genelge Anonim, eshamlı komandit ve limited şirketlerin şirket kuruluşu, sermaye artırımı ve süre uzatımı işlemlerinde düzenlenen kağıtlara getirilen damga vergisi istisnasının işlem asıllarından çıkarılan suretlere de uygulanması gerekmektedir. Bakanlık görüşünde bu şirketlerin damga vergisinden istisna edilen devir, birleşme, bölünme ve nev'i değişikliği işlemlerine çıkarılan suretlerle ilgili bir tespit bulunmamakla birlikte bu suretlerin de damga vergisinden istisna edilmesi gerektiği düşünülmektedir. 2003/40 sayılı genelgemizde de belirtildiği üzere şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi uygulamasına devam edilmesi icabetmektedir. Yine Bakanlık görüşü gereğince; Anonim şirket hisse devirlerinde düzenlenen mukavelelerden binde 7,5 nispetinde damga vergisi tahsil edilmesi uygulaması aynen devam etmektedir. 2005/19 sayılı genelge Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir. 2004/50 sayılı genelge Sermaye şirketlerinin kuruluş sözleşmelerinden damga vergisi ve harç alınmaz. 2004/8 sayılı genel yazı Şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi gerekir. 2003/40 sayılı genelge Noterler tarafından 01.06.2000 tarihinden itibaren kuruluş veya sermaye artışı ana sözleşmesini tasdik ettikleri şirketlerle ilgili bilgilerin, şirketlerin kurumlar vergisi yönünden bağlı olduğu vergi dairesine, bağlı olduğu vergi dairesinin belirlenememesi halinde ana sözleşmede belirtilen adresin bulunduğu Defterdarlık Gelir Müdürlüğüne bildirilmesi gerekmektedir. 2000/26 sayılı genelge Bir anonim şirketin devir suretiyle başka bir anonim şirketle birleşmesi sonucunda, devir edilen şirketin borçları sebebiyle bu şirketin menkulleri üzerine konulan rehnin borçlusunun, devir alan şirket olarak ticaret siciline şerhinin yanısıra, rehin konusu vasıtaların yine devir alan şirketin adına trafik tesciline muvafakat edilmesine ilişkin olarak düzenlenen  muvafakatnamede tarih ve numaraları belirtilen rehin sözleşmesindeki rehin değerleri nispi harcın matrahını teşkil edecektir. 2000/3 sayılı genelge Sermaye artıyorsa harcın artan miktar üzerinden nisbi olarak tahsil edilmesi, sermaye azaltılıyorsa veya aynen kalıyorsa harcın yeni sermaye üzerinden nisbi olarak alınması gerekir. 1997/19 sayılı genelge Şirketin organsız kaldığından bahisle yapılacak toplantıya itirazları olmadığını içeren sermaye ve pay durumunu da belirten ve yönetim ve denetim organlarının seçimi için belirtilen tarih ve yerde tüm ortakların katılımı ile yapılacak olağanüstü genel kurul toplantısına hiçbir itirazların olmayacağını gösteren, ortaklar tarafından verilen Taahhütname işlemi maktu damga vergisine tabi tutulması icap eder.1997/9 sayılı genelge Muvakkat ilmühaberler 488 sayılı Kanuna ekli (1) sayılı tabloda yer alan kağıtlardan olmadığından damga vergisine tabi tutulmaması, ancak ihtiva ettiği değer üzerinden beher imza için binde 0.50 oranında harca tabi tutulması gerekmektedir.1994/6 sayılı genelge Anonim şirketin tescilinden önce yapılan pay devirlerine ilişkin sözleşmenin taraflar arasında düzenlenen normal bir mukavele olarak kabul edilmesi ve söz konusu sözleşmenin ihtiva ettiği hisse devir bedeli üzerinden, Damga Vergisi Kanununa ekli (1) sayılı tablonun I-1fa fıkrasına göre damga vergisine, noter işlemlerinin ise Harçlar Kanununa bağlı (2) sayılı tarifenin I/1 fıkrasına göre beher imza için harca taba tutulması gerekir. 1993/99 sayılı genelge Anonim şirket ve kooperatif şirketlerin hisse devirlerine ilişkin sözleşmelerde, damga vergisinin işlemin aslından alınan verginin dörtte biri olarak tahsil edildiği tespit edilmiştir.Bu tespit üzerine adalet müfettişlerince, anonim şirketlerde belli bir miktar sermaye payının devrine ilişkin olarak, devredenle devralan arasında imzalanan ve diğer ortakların katılmadığı noterlik işlemi, sözleşmenin devri niteliğinde olmadığından, damga vergisinin 488 sayılı Kanuna bağlı 1 sayılı tablonun I/1-a fıkrası gereğince binde beş oranında tahsili gerektiği önerilmektedir. Bilindiği gibi şirket ortaklarından birinin, hissesini diğer bir ortağı veya üçüncü bir şahsa devri için düzenlenen sözleşmelerde, devredilen hisse için aslından alınan verginin dörtte birinin alınması 488 sayılı Damga Vergisi Kanununun 14 ncü maddesinde yer alan   mukavelenamelerin devri halinde, aslından alınan verginin l/4'ü alınır   şeklindeki hüküm gereğidir.Ancak, anonim şirketlerde hisse devri hususunda devreden ile devralan arasında imzalanan, diğer ortakların katılmadığı noterlik işlemlerinin mukavelenin devri niteliğinde olmadığı aşikardır. Burada yapılan işlem belli bir değeri kapsayan hissenin başka birisine devrinden ibaret olup bu nedenle damga vergisinin tavsiyede de belirtildiği üzere binde beş oranında alınması gerekmektedir. 1988/74 sayılı genelge Güncelleme: 13.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "ANONİM ŞİRKET HAKKINDA GENELGE VE GENEL YAZILAR",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fanonim-sirket-hakkinda-genelge-genel-yazilar.html",
        "title": "",
        "target": "",
        "type": "internal"
      },
      {
        "text": "ANONİM ŞİRKET HAKKINDA GENELGE VE GENEL YAZILAR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?anonim-sirket-hakkinda-genelge-genel-yazilar.html",
        "title": "",
        "target": "_top",
        "type": "internal"
      },
      {
        "text": "ŞİRKET KUR. BÖLÜNME V.S. SÖZ.",
        "href": "sirket-kurulus-birlesme-dizini.html",
        "title": "ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZLEŞMELERİ",
        "target": "",
        "type": "internal"
      },
      {
        "text": "40 SAYILI GENELGE",
        "href": "ticaret-sirketleri-birlestirilmis-40-sayili-genelge.html",
        "title": "TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE",
        "target": "",
        "type": "internal"
      },
      {
        "text": "MEVZUAT",
        "href": "sirket-kurulus-birlesme_-bolunme-mevzuat.html",
        "title": "MEVZUAT ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZ",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "dizin-sirket-kurulusu-sermaye-vs-gen-genel-yazi-fihristi.html",
        "title": "DİZİN-ŞİRKET KURULUŞU SERMAYE ARTIRIMI, SÜRE UZATIMI, NEVİ DEĞİŞİKLİĞİ, BİRLEŞME GENELGE VE GENEL YAZILAR DİZİNİ",
        "target": "",
        "type": "internal"
      },
      {
        "text": "NOTERDE YAPILACAK İŞL",
        "href": "javascript:void(0);",
        "title": "TİCARET SİCİL MÜD. VE NOTERLİKLERDE YAPILACAK İŞLEMLER",
        "target": "",
        "type": "internal"
      },
      {
        "text": "Türk Ticaret Kanununun 212",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "335",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "566",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "575 inci maddeleri",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "2016/21 sayılı genelge",
        "href": "2016-21-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2016/18 sayılı genelge",
        "href": "2016-18-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2000/58 sayılı",
        "href": "2000-58-sayili-genelge.html",
        "title": "",
        "target": "",
        "type": "internal"
      },
      {
        "text": "2015/15 sayılı genel yazı",
        "href": "2015-15-sayili-genel-yazi.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2011/1 sayılı genelge",
        "href": "2011-1-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2003/40 sayılı genelge",
        "href": "2003-40-sayili-genelge.html",
        "title": "",
        "target": "",
        "type": "internal"
      },
      {
        "text": "2005/19 sayılı genelge",
        "href": "2005-19-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2004/50 sayılı genelge",
        "href": "2004-50-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2004/8 sayılı genel yazı",
        "href": "2004-8-sayili-genel-yazi.html",
        "title": "",
        "target": "",
        "type": "internal"
      },
      {
        "text": "2003/40 sayılı genelge",
        "href": "2003-40-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2000/26 sayılı genelge",
        "href": "2000-26-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2000/3 sayılı genelge",
        "href": "2000-3-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1997/19 sayılı genelge",
        "href": "1997-19-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1997/9 sayılı genelge",
        "href": "1997-9-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1994/6 sayılı genelge",
        "href": "1994-6-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "1993/99 sayılı genelge",
        "href": "1993-99-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Damga Vergisi Kanunu",
        "href": "damga-vergisi-kanunu.html",
        "title": "",
        "target": "",
        "type": "internal"
      },
      {
        "text": "1988/74 sayılı genelge",
        "href": "1988-74-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Güncelleme: 13.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "6102 sayılı Türk Ticaret Kanununun 212, 335, 566 ve 575 inci maddelerinde yapılan değişiklikle kollektif, sermayesi paylara bölünmüş komandit, anonim ve limited şirket kuruluşlarında düzenlenen şirket kuruluş sözleşmelerini ihtiva eden kağıtlardan değerli kağıt bedeli alınması uygulamasına son verilmiştir. 2016/21 sayılı genelge"
          ],
          [
            "-Buna göre, anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden damga vergisi ve harç alınması söz konusu olamayacaktır.-Yatırım fonlarının kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlardan damga vergisi alınmayacak olmakla birlikte, bu konudaki işlemlerde harç istisnası bulunmamaktadır. 2016/18 sayılı genelge"
          ],
          [
            "2000/58 sayılı Birliğimiz Genelgesine esas teşkil eden 21.11.2000 tarih ve 54734 sayılı yazısına istinaden, noterliklerde yapılacak olan limited şirket pay devir veya devir vaadi işlemleri ile ilgili bildirimlerin şirketlerin kurumlar vergisi yönünden bağlı oldukları vergi dairesine gönderilmesi icabeder. Dolayısı ile de limited şirket pay devir veya devir vaadi işlemleri ile olarak Vergi Dairesi Başkanlıklarına herhangi bir bildirim yapılması gerekmemektedir. 2015/15 sayılı genel yazı"
          ],
          [
            "Anonim, eshamlı komandit ve limited şirketlerin kuruluşları sırasında düzenlenen imza beyannamesi ile şirket ana mukavelesinin nüsha veya suretlerinden harç alınması mümkün değildir.2011/1 sayılı genelge"
          ],
          [
            "Anonim, eshamlı komandit ve limited şirketlerin şirket kuruluşu, sermaye artırımı ve süre uzatımı işlemlerinde düzenlenen kağıtlara getirilen damga vergisi istisnasının işlem asıllarından çıkarılan suretlere de uygulanması gerekmektedir. Bakanlık görüşünde bu şirketlerin damga vergisinden istisna edilen devir, birleşme, bölünme ve nev'i değişikliği işlemlerine çıkarılan suretlerle ilgili bir tespit bulunmamakla birlikte bu suretlerin de damga vergisinden istisna edilmesi gerektiği düşünülmektedir. 2003/40 sayılı genelgemizde de belirtildiği üzere şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi uygulamasına devam edilmesi icabetmektedir.  \nYine Bakanlık görüşü gereğince; Anonim şirket hisse devirlerinde düzenlenen mukavelelerden binde 7,5 nispetinde damga vergisi tahsil edilmesi uygulaması aynen devam etmektedir. 2005/19 sayılı genelge"
          ],
          [
            "Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir. 2004/50 sayılı genelge"
          ],
          [
            "Sermaye şirketlerinin kuruluş sözleşmelerinden damga vergisi ve harç alınmaz. 2004/8 sayılı genel yazı"
          ],
          [
            "Şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi gerekir. 2003/40 sayılı genelge"
          ],
          [
            "Noterler tarafından 01.06.2000 tarihinden itibaren kuruluş veya sermaye artışı ana sözleşmesini tasdik ettikleri şirketlerle ilgili bilgilerin, şirketlerin kurumlar vergisi yönünden bağlı olduğu vergi dairesine, bağlı olduğu vergi dairesinin belirlenememesi halinde ana sözleşmede belirtilen adresin bulunduğu Defterdarlık Gelir Müdürlüğüne bildirilmesi gerekmektedir. 2000/26 sayılı genelge"
          ],
          [
            "Bir anonim şirketin devir suretiyle başka bir anonim şirketle birleşmesi sonucunda, devir edilen şirketin borçları sebebiyle bu şirketin menkulleri üzerine konulan rehnin borçlusunun, devir alan şirket olarak ticaret siciline şerhinin yanısıra, rehin konusu vasıtaların yine devir alan şirketin adına trafik tesciline muvafakat edilmesine ilişkin olarak düzenlenen  muvafakatnamede tarih ve numaraları belirtilen rehin sözleşmesindeki rehin değerleri nispi harcın matrahını teşkil edecektir. 2000/3 sayılı genelge"
          ],
          [
            "Sermaye artıyorsa harcın artan miktar üzerinden nisbi olarak tahsil edilmesi, sermaye azaltılıyorsa veya aynen kalıyorsa harcın yeni sermaye üzerinden nisbi olarak alınması gerekir. 1997/19 sayılı genelge"
          ],
          [
            "Şirketin organsız kaldığından bahisle yapılacak toplantıya itirazları olmadığını içeren sermaye ve pay durumunu da belirten ve yönetim ve denetim organlarının seçimi için belirtilen tarih ve yerde tüm ortakların katılımı ile yapılacak olağanüstü genel kurul toplantısına hiçbir itirazların olmayacağını gösteren, ortaklar tarafından verilen Taahhütname işlemi maktu damga vergisine tabi tutulması icap eder.1997/9 sayılı genelge"
          ],
          [
            "Muvakkat ilmühaberler 488 sayılı Kanuna ekli (1) sayılı tabloda yer alan kağıtlardan olmadığından damga vergisine tabi tutulmaması, ancak ihtiva ettiği değer üzerinden beher imza için binde 0.50 oranında harca tabi tutulması gerekmektedir.1994/6 sayılı genelge"
          ],
          [
            "Anonim şirketin tescilinden önce yapılan pay devirlerine ilişkin sözleşmenin taraflar arasında düzenlenen normal bir mukavele olarak kabul edilmesi ve söz konusu sözleşmenin ihtiva ettiği hisse devir bedeli üzerinden, Damga Vergisi Kanununa ekli (1) sayılı tablonun I-1fa fıkrasına göre damga vergisine, noter işlemlerinin ise Harçlar Kanununa bağlı (2) sayılı tarifenin I/1 fıkrasına göre beher imza için harca taba tutulması gerekir. 1993/99 sayılı genelge"
          ],
          [
            "Anonim şirket ve kooperatif şirketlerin hisse devirlerine ilişkin sözleşmelerde, damga vergisinin işlemin aslından alınan verginin dörtte biri olarak tahsil edildiği tespit edilmiştir.Bu tespit üzerine adalet müfettişlerince, anonim şirketlerde belli bir miktar sermaye payının devrine ilişkin olarak, devredenle devralan arasında imzalanan ve diğer ortakların katılmadığı noterlik işlemi, sözleşmenin devri niteliğinde olmadığından, damga vergisinin 488 sayılı Kanuna bağlı 1 sayılı tablonun I/1-a fıkrası gereğince binde beş oranında tahsili gerektiği önerilmektedir."
          ],
          [
            "Bilindiği gibi şirket ortaklarından birinin, hissesini diğer bir ortağı veya üçüncü bir şahsa devri için düzenlenen sözleşmelerde, devredilen hisse için aslından alınan verginin dörtte birinin alınması 488 sayılı Damga Vergisi Kanununun 14 ncü maddesinde yer alan   mukavelenamelerin devri halinde, aslından alınan verginin l/4'ü alınır   şeklindeki hüküm gereğidir.Ancak, anonim şirketlerde hisse devri hususunda devreden ile devralan arasında imzalanan, diğer ortakların katılmadığı noterlik işlemlerinin mukavelenin devri niteliğinde olmadığı aşikardır. Burada yapılan işlem belli bir değeri kapsayan hissenin başka birisine devrinden ibaret olup bu nedenle damga vergisinin tavsiyede de belirtildiği üzere binde beş oranında alınması gerekmektedir. 1988/74 sayılı genelge"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "ANONİM ŞİRKET HAKKINDA GENELGE VE GENEL YAZILAR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>ANONİM ŞİRKET HAKKINDA GENELGE VE GENEL YAZILAR</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"6102 sayılı Türk Ticaret Kanununun 212, 335, 566 ve 575 inci maddelerinde yapılan değişiklikle kollektif, sermayesi paylara bölünmüş komandit, anonim ve limited şirket...\" />\n\n   <link rel=\"canonical\" content=\"noterlikrehberi.net/rehber/index.html?anonim-sirket-hakkinda-genelge-genel-yazilar.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"anonim-sirket-hakkinda-genelge-genel-yazilar.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"ANONİM ŞİRKET HAKKINDA GENELGE VE GENEL YAZILAR\",\n\n   mailsubject: \"Tavsiye: Noterlik Rehberi - ANONİM ŞİRKET HAKKINDA GENELGE VE GENEL YAZILAR &nbsp; &nbsp;ŞİRKET KUR. BÖLÜNME V.S. SÖZ.&nbsp; &nbsp;40 SAYILI GENELGE&nbsp; &nbsp;MEVZUAT&nbsp; &nbsp;GEN VE GENEL YAZILAR&nbsp; &nbsp;NOTERDE YAPILACAK İŞL\",\n\n   sharesubject: \"Noterlik Rehberi - ANONİM ŞİRKET HAKKINDA GENELGE VE GENEL YAZILAR &nbsp; &nbsp;ŞİRKET KUR. BÖLÜNME V.S. SÖZ.&nbsp; &nbsp;40 SAYILI GENELGE&nbsp; &nbsp;MEVZUAT&nbsp; &nbsp;GEN VE GENEL YAZILAR&nbsp; &nbsp;NOTERDE YAPILACAK İŞL\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"ANONIM-SIRKET-HAKKINDA-GENELGE-GENEL-YAZILAR\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"anonim-sirket-hakkinda-genelge-genel-yazilar.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?anonim-sirket-hakkinda-genelge-genel-yazilar.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?anonim-sirket-hakkinda-genelge-genel-yazilar.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?anonim-sirket-hakkinda-genelge-genel-yazilar.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?anonim-sirket-hakkinda-genelge-genel-yazilar.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fanonim-sirket-hakkinda-genelge-genel-yazilar.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>ANONİM ŞİRKET HAKKINDA GENELGE VE GENEL YAZILAR</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?anonim-sirket-hakkinda-genelge-genel-yazilar.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">ANONİM ŞİRKET HAKKINDA GENELGE VE GENEL YAZILAR</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sirket-kurulus-birlesme-dizini.html\" class=\"topiclink\" title=\"ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZLEŞMELERİ\">ŞİRKET KUR. BÖLÜNME V.S. SÖZ.</a>  &nbsp; <a href=\"ticaret-sirketleri-birlestirilmis-40-sayili-genelge.html\" class=\"topiclink\" title=\"TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE\">40 SAYILI GENELGE</a>  &nbsp; <a href=\"sirket-kurulus-birlesme_-bolunme-mevzuat.html\" class=\"topiclink\" title=\"MEVZUAT ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZ\">MEVZUAT</a>  &nbsp; <a href=\"dizin-sirket-kurulusu-sermaye-vs-gen-genel-yazi-fihristi.html\" class=\"topiclink\" title=\"DİZİN-ŞİRKET KURULUŞU SERMAYE ARTIRIMI, SÜRE UZATIMI, NEVİ DEĞİŞİKLİĞİ, BİRLEŞME GENELGE VE GENEL YAZILAR DİZİNİ\">GEN VE GENEL YAZILAR</a>  &nbsp; <a href=\"javascript:void(0);\" onclick=\"return hmshowPopup(event, popid_80118861X, this);\" class=\"popuplink\" title=\"TİCARET SİCİL MÜD. VE NOTERLİKLERDE YAPILACAK İŞLEMLER\"> NOTERDE YAPILACAK İŞL</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">&nbsp;</p>\n\n<div style=\"text-align: justify; text-indent: 0; padding: 0 0 0 0; margin: 0 0 0 0;\"><table class=\"genelge_gyazi_ozetleri\" >\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>6102 sayılı <a href=\"javascript:void(0);\" onclick=\"return hmshowPopup(event, popid_1275020765, this);\" class=\"popuplink\">Türk Ticaret Kanununun 212</a>, <a href=\"javascript:void(0);\" onclick=\"return hmshowPopup(event, popid_1275022703, this);\" class=\"popuplink\">335</a>, <a href=\"javascript:void(0);\" onclick=\"return hmshowPopup(event, popid_1275026531, this);\" class=\"popuplink\">566</a> ve <a href=\"javascript:void(0);\" onclick=\"return hmshowPopup(event, popid_1275026573, this);\" class=\"popuplink\">575 inci maddeleri</a>nde yapılan değişiklikle kollektif, sermayesi paylara bölünmüş komandit, anonim ve limited şirket kuruluşlarında düzenlenen şirket kuruluş sözleşmelerini ihtiva eden kağıtlardan <span style=\"font-weight: bold;\">değerli kağıt bedeli alınması uygulamasına son verilmiştir</span>. <a href=\"2016-21-sayili-genelge.html\" class=\"topiclink\" title=\"Tümünü okumak için tıklayınız.\">2016/21 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>-Buna göre, <span style=\"font-weight: bold;\">anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtlar</span>ın yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden <span style=\"font-weight: bold;\">damga vergisi ve harç alınması söz konusu olamayacaktır.</span>-Yatırım fonlarının kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlardan damga vergisi alınmayacak olmakla birlikte, bu konudaki işlemlerde harç istisnası bulunmamaktadır. <a href=\"2016-18-sayili-genelge.html\" class=\"topiclink\" title=\"Tümünü okumak için tıklayınız.\">2016/18 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><a href=\"2000-58-sayili-genelge.html\" class=\"topiclink\">2000/58 sayılı</a> Birliğimiz Genelgesine esas teşkil eden 21.11.2000 tarih ve 54734 sayılı yazısına istinaden, <span style=\"font-weight: bold;\">noterliklerde yapılacak olan limited şirket pay devir veya devir vaadi işlemleri ile ilgili bildirimlerin şirketlerin kurumlar vergisi yönünden bağlı oldukları vergi dairesine gönderilmesi icabeder</span>. Dolayısı ile de limited şirket pay devir veya devir vaadi işlemleri ile olarak Vergi Dairesi Başkanlıklarına herhangi bir bildirim yapılması gerekmemektedir. <a href=\"2015-15-sayili-genel-yazi.html\" class=\"topiclink\" title=\"Tümünü okumak için tıklayınız.\">2015/15 sayılı genel yazı</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span class=\"f_Arial12\">Anonim, eshamlı komandit ve limited şirketlerin kuruluşları sırasında düzenlenen imza beyannamesi ile şirket ana mukavelesinin nüsha veya suretlerinden harç alınması mümkün değildir.<a href=\"2011-1-sayili-genelge.html\" class=\"topiclink\" title=\"Tümünü okumak için tıklayınız.\">2011/1 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Anonim, eshamlı komandit ve limited şirketlerin şirket kuruluşu, sermaye artırımı ve süre uzatımı işlemlerinde düzenlenen kağıtlara getirilen damga vergisi istisnasının işlem asıllarından çıkarılan suretlere de uygulanması gerekmektedir. Bakanlık görüşünde bu şirketlerin damga vergisinden istisna edilen devir, birleşme, bölünme ve nev'i değişikliği işlemlerine çıkarılan suretlerle ilgili bir tespit bulunmamakla birlikte bu suretlerin de damga vergisinden istisna edilmesi gerektiği düşünülmektedir. <a href=\"2003-40-sayili-genelge.html\" class=\"topiclink\">2003/40 sayılı genelge</a>mizde de belirtildiği üzere şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi uygulamasına devam edilmesi icabetmektedir. &nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yine Bakanlık görüşü gereğince; Anonim şirket hisse devirlerinde düzenlenen mukavelelerden binde 7,5 nispetinde damga vergisi tahsil edilmesi uygulaması aynen devam etmektedir. <a href=\"2005-19-sayili-genelge.html\" class=\"topiclink\" title=\"Tümünü okumak için tıklayınız.\">2005/19 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir. <a href=\"2004-50-sayili-genelge.html\" class=\"topiclink\" title=\"Tümünü okumak için tıklayınız.\">2004/50 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Sermaye şirketlerinin kuruluş sözleşmelerinden <span style=\"font-weight: bold;\">damga vergisi ve harç alınmaz. </span><a href=\"2004-8-sayili-genel-yazi.html\" class=\"topiclink\">2004/8 sayılı genel yazı</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi gerekir. <a href=\"2003-40-sayili-genelge.html\" class=\"topiclink\" title=\"Tümünü okumak için tıklayınız.\">2003/40 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Noterler tarafından 01.06.2000 tarihinden itibaren kuruluş veya sermaye artışı ana sözleşmesini tasdik ettikleri şirketlerle ilgili bilgilerin, şirketlerin kurumlar vergisi yönünden bağlı olduğu vergi dairesine, bağlı olduğu vergi dairesinin belirlenememesi halinde ana sözleşmede belirtilen adresin bulunduğu Defterdarlık Gelir Müdürlüğüne bildirilmesi gerekmektedir. <a href=\"2000-26-sayili-genelge.html\" class=\"topiclink\" title=\"Tümünü okumak için tıklayınız.\">2000/26 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Bir anonim şirketin devir suretiyle başka bir anonim şirketle birleşmesi sonucunda, devir edilen şirketin borçları sebebiyle bu şirketin menkulleri üzerine konulan rehnin borçlusunun, devir alan şirket olarak ticaret siciline şerhinin yanısıra, rehin konusu vasıtaların yine devir alan şirketin adına trafik tesciline muvafakat edilmesine ilişkin olarak düzenlenen &nbsp;muvafakatnamede tarih ve numaraları belirtilen rehin sözleşmesindeki rehin değerleri nispi harcın matrahını teşkil edecektir. <a href=\"2000-3-sayili-genelge.html\" class=\"topiclink\" title=\"Tümünü okumak için tıklayınız.\">2000/3 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Sermaye artıyorsa harcın artan miktar üzerinden nisbi olarak tahsil edilmesi, sermaye azaltılıyorsa veya aynen kalıyorsa harcın yeni sermaye üzerinden nisbi olarak alınması gerekir. <a href=\"1997-19-sayili-genelge.html\" class=\"topiclink\" title=\"Tümünü okumak için tıklayınız.\">1997/19 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\">Şirketin organsız kaldığından bahisle yapılacak toplantıya itirazları olmadığını içeren sermaye ve pay durumunu da belirten ve yönetim ve denetim organlarının seçimi için belirtilen tarih ve yerde tüm ortakların katılımı ile yapılacak olağanüstü genel kurul toplantısına hiçbir itirazların olmayacağını<span class=\"f_Arial12\"> gösteren, ortaklar tarafından verilen Taahhütname işlemi maktu damga vergisine tabi tutulması icap eder.<a href=\"1997-9-sayili-genelge.html\" class=\"topiclink\" title=\"Tümünü okumak için tıklayınız.\">1997/9 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">M</span><span class=\"f_Comment\">uvakkat ilmühaberler 488 sayılı Kanuna ekli (1) sayılı tabloda yer alan kağıtlardan olmadığından damga vergisine tabi tutulmaması, ancak ihtiva ettiği değer üzerinden beher imza için binde 0.50 oranında harca tabi tutulması gerekmektedir.</span><span class=\"f_Arial12\"><a href=\"1994-6-sayili-genelge.html\" class=\"topiclink\" title=\"Tümünü okumak için tıklayınız.\">1994/6 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Anonim şirketin tescilinden önce yapılan pay devirlerine ilişkin sözleşmenin taraflar arasında düzenlenen normal bir mukavele olarak kabul edilmesi ve söz konusu sözleşmenin ihtiva ettiği hisse devir bedeli üzerinden, <a href=\"damga-vergisi-kanunu.html\" class=\"topiclink\">Damga Vergisi Kanunu</a>na ekli (1) sayılı tablonun I-1fa fıkrasına göre damga vergisine, noter işlemlerinin ise <a href=\"harclar-kanunu.html\" class=\"topiclink\">Harçlar Kanunu</a>na bağlı (2) sayılı tarifenin I/1 fıkrasına göre beher imza için harca taba tutulması gerekir. <a href=\"1993-99-sayili-genelge.html\" class=\"topiclink\" title=\"Tümünü okumak için tıklayınız.\">1993/99 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Anonim şirket ve kooperatif şirketlerin hisse devirlerine ilişkin sözleşmelerde, damga vergisinin işlemin aslından alınan verginin dörtte biri olarak tahsil edildiği tespit edilmiştir.Bu tespit üzerine adalet müfettişlerince, anonim şirketlerde belli bir miktar sermaye payının devrine ilişkin olarak, devredenle devralan arasında imzalanan ve diğer ortakların katılmadığı noterlik işlemi, sözleşmenin devri niteliğinde olmadığından, damga vergisinin 488 sayılı Kanuna bağlı 1 sayılı tablonun I/1-a fıkrası gereğince binde beş oranında tahsili gerektiği önerilmektedir.</p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Bilindiği gibi şirket ortaklarından birinin, hissesini diğer bir ortağı <span style=\"font-style: italic;\">veya</span> üçüncü bir şahsa devri için düzenlenen sözleşmelerde, devredilen hisse için aslından alınan verginin dörtte birinin alınması 488 sayılı <a href=\"damga-vergisi-kanunu.html\" class=\"topiclink\">Damga Vergisi Kanunu</a>nun 14 ncü maddesinde yer alan &nbsp; mukavelenamelerin devri halinde, aslından alınan verginin l/4'ü alınır &nbsp; şeklindeki hüküm gereğidir.Ancak, anonim şirketlerde hisse devri hususunda devreden ile devralan arasında imzalanan, diğer ortakların katılmadığı noterlik işlemlerinin mukavelenin devri niteliğinde olmadığı aşikardır. Burada yapılan işlem belli bir değeri kapsayan hissenin başka birisine devrinden ibaret olup bu nedenle damga vergisinin tavsiyede de belirtildiği üzere binde beş oranında alınması gerekmektedir. <a href=\"1988-74-sayili-genelge.html\" class=\"topiclink\" title=\"Tümünü okumak için tıklayınız.\">1988/74 sayılı genelge</a></p>\n\n</td>\n\n</tr>\n\n</table>\n\n</div>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"anonim-sirket-hakkinda-genelge-genel-yazilar.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 13.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:18.150343"
}