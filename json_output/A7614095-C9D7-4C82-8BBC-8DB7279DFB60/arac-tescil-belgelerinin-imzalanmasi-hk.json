{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\arac-tescil-belgelerinin-imzalanmasi-hk.html",
    "title": "ARAÇ TESCİL BELGELERİNİN İMZALANMASI HK.",
    "description": "12.03.2024 - Sicil ve Tescil Hizmetleri Müdürlüğü  Araçların Satış, Devir ve Tescil Hizmetlerinin Yürütülmesi Hakkında Yönetmeliğin 10 uncu maddesi 1 inci fıkrası; “Araçların...",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ ARAÇ TESCİL BELGELERİNİN İMZALANMASI HK. Email Gönder ARAÇ TESCİL BELGELERİNİN İMZALANMASI HK. << Fihrist-Ana sayfa >> ARAÇ TESCİL BELGELERİNİN İMZALANMASI HK. ARTES DİZİNİ USUL VE ESASLAR EĞİTİM DÖKÜMANLARI MEVZUAT DUYURULAR TABLOLAR   ARTES - TNB 12.03.2024 - Sicil ve Tescil Hizmetleri Müdürlüğü Araçların Satış, Devir ve Tescil Hizmetlerinin Yürütülmesi Hakkında Yönetmeliğin 10 uncu maddesi 1 inci fıkrası; “Araçların tescili ile araç tescil belgesinin düzenlenmesi işlemleri, araç sahiplerinin, kanuni temsilcilerinin, vekillerinin veya kamu kurum veya kuruluşları ile tüzel kişilerce yetkilendirilen kişilerin başvuruları üzerine elektronik ortamda ilgilisine göre noterler veya Emniyet Genel Müdürlüğü trafik tescil kuruluşları tarafından yapılır ve araç tescil belgesi basılarak imzalanır.  Araç tescil belgesi, ilgililerine elden teslim edilir.\" şeklindedir. 17.07.2023 tarih ve 310 sayılı Genel Yazı ekinde yayımlanan “Araçların Satış, Devir ve Tescil Hizmetlerinin Noterler Tarafından Yürütülmesine İlişkin Usul ve Esaslar\"da, araç tescil belgesinin “Onaylayan Sicil-İmza\" bölümüne tescil belgesini imzalayan noter ise Bakanlık sicil numarası, imzaya yetkili personel ise bağlı bulunduğu oda sicil numarası yazılarak (kaşe basılarak) imzalanacağı belirtilmiştir. Bazı noterlikler tarafından bastırılan araç tescil belgelerinin “Onaylayan Sicil-İmza\" bölümüne ıslak imza atılmadan imza kaşesi basılarak usulüne uygun olmayan işlem yapıldığı yönünde bilgiler Birliğimize intikal etmektedir. Uygulama birliğinin sağlanması amacıyla; noterlikler tarafından bastırılan araç tescil belgelerinin “Onaylayan Sicil-İmza\" bölümünün, tescil belgesini imzalayan noter ise Bakanlık sicil numarası, imzaya yetkili personel ise bağlı bulunduğu oda sicil numarası yazılması (kaşe basılması) suretiyle ıslak imza ile imzalanması gerekmektedir. Bilgilerinize sunarız. ​Saygılarımızla Türkiye Noterler Birliği Güncelleme: 14.01.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "ARAÇ TESCİL BELGELERİNİN İMZALANMASI HK.",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Farac-tescil-belgelerinin-imzalanmasi-hk.html",
        "title": "",
        "target": "",
        "type": "internal"
      },
      {
        "text": "ARAÇ TESCİL BELGELERİNİN İMZALANMASI HK.",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?arac-tescil-belgelerinin-imzalanmasi-hk.html",
        "title": "",
        "target": "_top",
        "type": "internal"
      },
      {
        "text": "ARTES DİZİNİ",
        "href": "artes-arac-tescil-islemleri-dizini.html",
        "title": "ARAÇ TESCİL İŞLEMLERİ DİZİNİ-ARTES",
        "target": "",
        "type": "internal"
      },
      {
        "text": "USUL VE ESASLAR",
        "href": "artes.html",
        "title": "ARAÇLARIN SATIŞ, DEVİR VE TESCİL HİZMETLERİNİN NOTERLER TARAFINDAN YÜRÜTÜLMESİNE İLİŞKİN USUL VE ESASLAR-ARTES",
        "target": "",
        "type": "internal"
      },
      {
        "text": "EĞİTİM DÖKÜMANLARI",
        "href": "egitim-dokumanlari-artes.html",
        "title": "",
        "target": "",
        "type": "internal"
      },
      {
        "text": "MEVZUAT",
        "href": "mevzuat-artes.html",
        "title": "MEVZUAT - ARTES",
        "target": "",
        "type": "internal"
      },
      {
        "text": "DUYURULAR",
        "href": "duyurular-artes.html",
        "title": "DUYURULAR-ARTES",
        "target": "",
        "type": "internal"
      },
      {
        "text": "TABLOLAR",
        "href": "tablolarin-tumu-artes.html",
        "title": "TABLOLARIN TÜMÜ-ARTES",
        "target": "",
        "type": "internal"
      },
      {
        "text": "ARTES - TNB",
        "href": "http://portal.tnb.org.tr/Sayfalar/ArtesDestek.aspx",
        "title": "",
        "target": "_blank",
        "type": "external"
      },
      {
        "text": "Güncelleme: 14.01.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "ARAÇ TESCİL BELGELERİNİN İMZALANMASI HK."
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>ARAÇ TESCİL BELGELERİNİN İMZALANMASI HK.</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"12.03.2024 - Sicil ve Tescil Hizmetleri Müdürlüğü &nbsp;Araçların Satış, Devir ve Tescil Hizmetlerinin Yürütülmesi Hakkında Yönetmeliğin 10 uncu maddesi 1 inci fıkrası; “Araçların...\" />\n\n   <link rel=\"canonical\" content=\"noterlikrehberi.net/rehber/index.html?arac-tescil-belgelerinin-imzalanmasi-hk.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"arac-tescil-belgelerinin-imzalanmasi-hk.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"ARAÇ TESCİL BELGELERİNİN İMZALANMASI HK.\",\n\n   mailsubject: \"Tavsiye: Noterlik Rehberi - ARAÇ TESCİL BELGELERİNİN İMZALANMASI HK. &nbsp; ARTES DİZİNİ&nbsp; USUL VE ESASLAR&nbsp; EĞİTİM DÖKÜMANLARI&nbsp; MEVZUAT&nbsp; DUYURULAR&nbsp; TABLOLAR &nbsp;ARTES - TNB\",\n\n   sharesubject: \"Noterlik Rehberi - ARAÇ TESCİL BELGELERİNİN İMZALANMASI HK. &nbsp; ARTES DİZİNİ&nbsp; USUL VE ESASLAR&nbsp; EĞİTİM DÖKÜMANLARI&nbsp; MEVZUAT&nbsp; DUYURULAR&nbsp; TABLOLAR &nbsp;ARTES - TNB\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"ARAC-TESCIL-BELGELERININ-IMZALANMASI-HK\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"arac-tescil-belgelerinin-imzalanmasi-hk.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?arac-tescil-belgelerinin-imzalanmasi-hk.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?arac-tescil-belgelerinin-imzalanmasi-hk.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?arac-tescil-belgelerinin-imzalanmasi-hk.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?arac-tescil-belgelerinin-imzalanmasi-hk.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Farac-tescil-belgelerinin-imzalanmasi-hk.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>ARAÇ TESCİL BELGELERİNİN İMZALANMASI HK.</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?arac-tescil-belgelerinin-imzalanmasi-hk.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">ARAÇ TESCİL BELGELERİNİN İMZALANMASI HK.</span></h1>\n\n<p class=\"p_Templatebuton_9\"><span class=\"f_Templatebuton_9\">   <a href=\"artes-arac-tescil-islemleri-dizini.html\" class=\"topiclink\" title=\"ARAÇ TESCİL İŞLEMLERİ DİZİNİ-ARTES\">ARTES DİZİNİ</a>   <a href=\"artes.html\" class=\"topiclink\" title=\"ARAÇLARIN SATIŞ, DEVİR VE TESCİL HİZMETLERİNİN NOTERLER TARAFINDAN YÜRÜTÜLMESİNE İLİŞKİN USUL VE ESASLAR-ARTES\">USUL VE ESASLAR</a>   <a href=\"egitim-dokumanlari-artes.html\" class=\"topiclink\">EĞİTİM DÖKÜMANLARI</a>   <a href=\"mevzuat-artes.html\" class=\"topiclink\" title=\"MEVZUAT - ARTES\">MEVZUAT</a>   <a href=\"duyurular-artes.html\" class=\"topiclink\" title=\"DUYURULAR-ARTES\">DUYURULAR</a>   <a href=\"tablolarin-tumu-artes.html\" class=\"topiclink\" title=\"TABLOLARIN TÜMÜ-ARTES\">TABLOLAR</a> &nbsp; <a href=\"http://portal.tnb.org.tr/Sayfalar/ArtesDestek.aspx\" target=\"_blank\" onclick=\"return HMTrackTopiclink(this);\" class=\"weblink\">ARTES - TNB</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">12.03.2024 - Sicil ve Tescil Hizmetleri Müdürlüğü</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Araçların Satış, Devir ve Tescil Hizmetlerinin Yürütülmesi Hakkında Yönetmeliğin 10 uncu maddesi 1 inci fıkrası; “Araçların tescili ile araç tescil belgesinin düzenlenmesi işlemleri, araç sahiplerinin, kanuni temsilcilerinin, vekillerinin veya kamu kurum veya kuruluşları ile tüzel kişilerce yetkilendirilen kişilerin başvuruları üzerine elektronik ortamda ilgilisine göre noterler veya Emniyet Genel Müdürlüğü trafik tescil kuruluşları tarafından yapılır ve araç tescil belgesi basılarak imzalanır. &nbsp;Araç tescil belgesi, ilgililerine elden teslim edilir.&quot; şeklindedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">17.07.2023 tarih ve 310 sayılı Genel Yazı ekinde yayımlanan “Araçların Satış, Devir ve Tescil Hizmetlerinin Noterler Tarafından Yürütülmesine İlişkin Usul ve Esaslar&quot;da, araç tescil belgesinin “Onaylayan Sicil-İmza&quot; bölümüne tescil belgesini imzalayan noter ise Bakanlık sicil numarası, imzaya yetkili personel ise bağlı bulunduğu oda sicil numarası yazılarak (kaşe basılarak) imzalanacağı belirtilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bazı noterlikler tarafından bastırılan araç tescil belgelerinin “Onaylayan Sicil-İmza&quot; bölümüne ıslak imza atılmadan imza kaşesi basılarak usulüne uygun olmayan işlem yapıldığı yönünde bilgiler Birliğimize intikal etmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Uygulama birliğinin sağlanması amacıyla; noterlikler tarafından bastırılan araç tescil belgelerinin “Onaylayan Sicil-İmza&quot; bölümünün, tescil belgesini imzalayan noter ise Bakanlık sicil numarası, imzaya yetkili personel ise bağlı bulunduğu oda sicil numarası yazılması (kaşe basılması) suretiyle ıslak imza ile imzalanması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgilerinize sunarız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">​Saygılarımızla</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türkiye Noterler Birliği</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"arac-tescil-belgelerinin-imzalanmasi-hk.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 14.01.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:29.995369"
}