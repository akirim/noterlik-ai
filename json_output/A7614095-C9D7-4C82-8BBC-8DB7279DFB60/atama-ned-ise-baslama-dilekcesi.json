{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\atama-ned-ise-baslama-dilekcesi.html",
    "title": "ATAMA NEDENİYLE İŞE BAŞLAMA DİLEKÇESİ",
    "description": "Noterlerin atanma ve atanmadan vazgeçme taleplerinde dikkate alınacak hususlar",
    "keywords": [
      "ATAMA NEDENİYLE İŞE BAŞLAMA DİLEKÇESİ"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ ATAMA NEDENİYLE İŞE BAŞLAMA DİLEKÇESİ Email Gönder ATAMA NEDENİYLE İŞE BAŞLAMA DİLEKÇESİ << Fihrist-Ana sayfa >> ATAMA NEDENİYLE İŞE BAŞLAMA DİLEKÇESİ ADALET BAK     SAVCILIK    GENEL YAZIŞMA    MAHKEME    NOTER ODASI    TNB    VERGİ DAİRESİ Noterlerin atanma ve atanmadan vazgeçme taleplerinde dikkate alınacak hususlar NOTERLİĞE İLK ADIM NOTERLERIN ATANMA VE ATANMADAN VAZGEÇME TALEPLERINDE DIKKATE ALINACAK HUSUSLAR ATAMA İLE YER DEĞİŞİKLİĞİNDE YAPILMASI GEREKEN İŞ VE İŞLEMLER Noterlik Kanununun 30. maddesi uyarınca, noterlik sıfatı, atama kararının tebellüğü ile kazanılmaktadır. Kendi sınıfında veya yukarı sınıfta başka bir noterliğe atanan veya nakledilen noter, atama yahut nakledilme kararının tebliği tarihinden itibaren yeni noterlik sıfatını kazanır. Eski noterlik sıfatı ise sona erer. Burada  dikkat edilmesi gereken husus; tayin emrinin tebellüğünden itibaren eski noterlik sıfatının sona ereceği, göreve devam edilemeyeceği ve ilişiğin kesileceğidir. NOTERLİK GÖREVİNE BAŞLAMA SÜRESİ Noterlik Kanununun 30. maddesi gereğince, bir noterliğe atananların veya nakledilenlerin, atama kararının tebliğinden itibaren bir ay içinde göreve başlamaları zorunludur. Noterliğe atama veya nakil kararını tebellüğ eden noter bir aylık süre içinde haklı bir sebep olmadan göreve başlamaz ise istifa etmiş sayılır. Noterin üçüncü ve ikinci sınıfta asgari hizmet süresi dörder yıldır.(Noterlik Kanunu madde 4) Bulunduğu noterlikte iki yılını doldurmamış olan noterlerin atanma ve nakil istekleri göz önüne alınmaz.(Noterlik Kanunu madde 27 ) Noter atama veya nakil isteğinden ilan süresinin bitiminden itibaren en geç 15 gün içinde vazgeçebilir. Noter, bu süre geçtikten sonra da (atama veya nakil karan kendisine tebliğ edilmeden önce) vazgeçebilir. Ancak bu Şekilde üç defa vazgeçenlerin daha sonraki atanma istekleri göz önüne alınmaz. Tebliğden sonra vazgeçen Noter istifa etmiş sayılır. Üç defa vazgeçme hakkının sayımında Noter Belgesi sahibi iken kullanılan vazgeçmeler de sayılmaktadır. Bir Noterliğe atanan veya nakledilen Noter, (haklı bir neden olmadan) kararın kendisine tebliğinden itibaren bir ay içinde göreve başlamaz ise istifa etmiş sayılır.(Noterlik Kanunu madde 30) İstifa ile meslekten ayrılan Noter, ayrıldığı tarihten itibaren altı ay geçmeden atanma talebinde bulunamaz. Meslekten iki kere istifa edenler bir daha noterliğe atanamazlar.  İstifa eden Noterlerin, Bulunduğu Noterlikte iki yılını doldurmuş veya doldurmamış olmasına göre mesleğe dönüşleri farklı kurallara bağlanmıştır. (Noterlik Kanunu madde 29) Noterler 65 yaslarını tamamladıklarında yaş sınırından (tahdidinden) emekliye ayrılırlar. (Noterlik Kanunu madde 56) Noterler 65 yaşın dolmasından önce de isteğe bağlı olarak Emekliye ayrılabilirler. Başkaca bir iş veya uğraşı olmaksızın ilk defa noterliğe başlayanlarda; 213 sayılı vergi Usul Kanununun 153 ve 168 inci maddeleri hükümleri gereğince; *Vergi mükellefiyetini gerektiren başkaca bir iş veya uğraşı olmaksızın (Bu anlamda kamuda hakim, savcı ve avukat olarak görev yapmakta iken) ilk defa noterliğe başlayanların öncelikle vergi dairesine işe başlama bildiriminde bulunmaları gerekmektedir. İşe başlama bildiriminin işe başlama tarihinden itibaren 10 gün içinde vergi dairesine yapılması icabeder. Bir başka iş veya meslek kolundan noterliğe geçiş yapanlarda; 213 sayılı Vergi Usul Kanununun 168 inci maddesine göre; Bir başka iş veya meslek kolundan noterliğe başlamak iş değişikliği olarak tanımlanmaktadır. Bu çerçevede örneğin serbest avukat olarak faaliyette bulunuyorken noterliğe atananların, durumu, yani noterliğe başlama hususunu aynı madde hükmü gereğince bu değişikliğin vuku bulduğu tarihten itibaren bir ay içinde vergi dairesine bildirmesi icabeder. Bir başka noterliğe atananlarda; 213 sayılı Vergi Usul Kanununun 163 üncü maddesine göre; Bir başka noterliğe atananların bu durumu adres değişikliği olarak tanımlanmaktadır. Bu çerçevede görev yapmakta olduğu yerden başka bir noterliğe atanan noterin, durumu yani nakil konusunu, aynı madde hükmü gereğince bu değişikliğin vuku bulduğu tarihten itibaren bir ay içinde vergi dairesine bildirmesi gerekmektedir. Tayin suretiyle başka bir ildeki noterlikte göreve başlayan noterlerin işyeri bildirgesini, başlama tarihini izleyen 10 gün içinde vermesi gerekir. Aynı il sınırları kapsamındaki başka bir noterliğe tayin olan noterler işyeri bildirgesi yerine durumu bir yazı ile kuruma bildirir. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "ATAMA NEDENİYLE İŞE BAŞLAMA DİLEKÇESİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fatama-ned-ise-baslama-dilekcesi.html",
        "title": "",
        "target": "",
        "type": "internal"
      },
      {
        "text": "ATAMA NEDENİYLE İŞE BAŞLAMA DİLEKÇESİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?atama-ned-ise-baslama-dilekcesi.html",
        "title": "",
        "target": "_top",
        "type": "internal"
      },
      {
        "text": "ADALET BAK",
        "href": "adalet-bakanligi-ile-yazismalar.html",
        "title": "",
        "target": "",
        "type": "internal"
      },
      {
        "text": "SAVCILIK",
        "href": "cumhuriyet-savciligi-ile-yazismalar.html",
        "title": "",
        "target": "",
        "type": "internal"
      },
      {
        "text": "GENEL YAZIŞMA",
        "href": "genel-yazismalar.html",
        "title": "",
        "target": "",
        "type": "internal"
      },
      {
        "text": "MAHKEME",
        "href": "mahkeme-icra-mud-ile-yazismalar.html",
        "title": "",
        "target": "",
        "type": "internal"
      },
      {
        "text": "NOTER ODASI",
        "href": "noter-odasi-ile-yazismalar.html",
        "title": "",
        "target": "",
        "type": "internal"
      },
      {
        "text": "TNB",
        "href": "tnb-ile-yazismalar.html",
        "title": "",
        "target": "",
        "type": "internal"
      },
      {
        "text": "VERGİ DAİRESİ",
        "href": "vergi-dairesi-ile-yazismalar.html",
        "title": "",
        "target": "",
        "type": "internal"
      },
      {
        "text": "Noterlerin atanma ve atanmadan vazgeçme taleplerinde dikkate alınacak hususlar",
        "href": "noterlik-gorevi-ile-ilgili-konular-birlestirilmis-9-sayili-genelge.html#noterlerinatanmaveatanmadanvazgemetaleplerindedikkatealnacakhususlar",
        "title": "",
        "target": "",
        "type": "internal"
      },
      {
        "text": "NOTERLİĞE İLK ADIM",
        "href": "https://portal.tnb.org.tr/MeslekiYardimVeDestekDocLb/Noterli%C4%9Fe%20%C4%B0lk%20Ad%C4%B1m.pdf",
        "title": "",
        "target": "",
        "type": "external"
      },
      {
        "text": "NOTERLERIN ATANMA VE ATANMADAN VAZGEÇME TALEPLERINDE DIKKATE ALINACAK HUSUSLAR",
        "href": "noterlik-gorevi-ile-ilgili-konular-birlestirilmis-9-sayili-genelge.html#noterlerinatanmaveatanmadanvazgemetaleplerindedikkatealnacakhususlar",
        "title": "",
        "target": "",
        "type": "internal"
      },
      {
        "text": "ATAMA İLE YER DEĞİŞİKLİĞİNDE YAPILMASI GEREKEN İŞ VE İŞLEMLER",
        "href": "https://portal.tnb.org.tr/MeslekiYardimVeDestekDocLb/NAKLEN%20ATAMA%20%C4%B0LE%20YER%20DE%C4%9E%C4%B0%C5%9E%C4%B0KL%C4%B0%C4%9E%C4%B0NDE%20YAPILMASI%20GEREKEN%20%C4%B0%C5%9E%20VE%20%C4%B0%C5%9ELEMLER.pdf",
        "title": "",
        "target": "_blank",
        "type": "external"
      },
      {
        "text": "Noterlik Kanununun 30. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu madde 4",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu madde 27",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu madde 30",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu madde 29",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu madde 56",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "ATAMA NEDENİYLE İŞE BAŞLAMA DİLEKÇESİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>ATAMA NEDENİYLE İŞE BAŞLAMA DİLEKÇESİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"ATAMA NEDENİYLE İŞE BAŞLAMA DİLEKÇESİ\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Noterlerin atanma ve atanmadan vazgeçme taleplerinde dikkate alınacak hususlar\" />\n\n   <link rel=\"canonical\" content=\"noterlikrehberi.net/rehber/index.html?atama-ned-ise-baslama-dilekcesi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"atama-ned-ise-baslama-dilekcesi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"ATAMA NEDENİYLE İŞE BAŞLAMA DİLEKÇESİ\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"ATAMA NEDENİYLE İŞE BAŞLAMA DİLEKÇESİ\",\n\n   mailsubject: \"Tavsiye: Noterlik Rehberi - ATAMA NEDENİYLE İŞE BAŞLAMA DİLEKÇESİ &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   sharesubject: \"Noterlik Rehberi - ATAMA NEDENİYLE İŞE BAŞLAMA DİLEKÇESİ &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"ATAMA-NED-ISE-BASLAMA-DILEKCESI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"atama-ned-ise-baslama-dilekcesi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?atama-ned-ise-baslama-dilekcesi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?atama-ned-ise-baslama-dilekcesi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?atama-ned-ise-baslama-dilekcesi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?atama-ned-ise-baslama-dilekcesi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fatama-ned-ise-baslama-dilekcesi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>ATAMA NEDENİYLE İŞE BAŞLAMA DİLEKÇESİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?atama-ned-ise-baslama-dilekcesi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">ATAMA NEDENİYLE İŞE BAŞLAMA DİLEKÇESİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"adalet-bakanligi-ile-yazismalar.html\" class=\"topiclink\">ADALET BAK </a>  &nbsp; <a href=\"cumhuriyet-savciligi-ile-yazismalar.html\" class=\"topiclink\">SAVCILIK</a>  &nbsp; <a href=\"genel-yazismalar.html\" class=\"topiclink\">GENEL YAZIŞMA</a>  &nbsp; <a href=\"mahkeme-icra-mud-ile-yazismalar.html\" class=\"topiclink\">MAHKEME</a>  &nbsp; <a href=\"noter-odasi-ile-yazismalar.html\" class=\"topiclink\">NOTER ODASI</a>  &nbsp; <a href=\"tnb-ile-yazismalar.html\" class=\"topiclink\">TNB</a>  &nbsp; <a href=\"vergi-dairesi-ile-yazismalar.html\" class=\"topiclink\">VERGİ DAİRESİ</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><a href=\"noterlik-gorevi-ile-ilgili-konular-birlestirilmis-9-sayili-genelge.html#noterlerinatanmaveatanmadanvazgemetaleplerindedikkatealnacakhususlar\" class=\"topiclink\"> Noterlerin atanma ve atanmadan vazgeçme taleplerinde dikkate alınacak hususlar</a></p>\n\n<hr style=\"height:1px; color:#000000; border-width:0; background-color:#000000;\" /><p style=\"text-align: center;\"><span class=\"f_Arial12\"><a href=\"https://portal.tnb.org.tr/MeslekiYardimVeDestekDocLb/Noterli%C4%9Fe%20%C4%B0lk%20Ad%C4%B1m.pdf\" onclick=\"return HMTrackTopiclink(this);\" class=\"weblink\">NOTERLİĞE İLK ADIM</a></span></p>\n\n<hr style=\"height:1px; color:#000000; border-width:0; background-color:#000000;\" /><p style=\"text-align: center;\"><a href=\"noterlik-gorevi-ile-ilgili-konular-birlestirilmis-9-sayili-genelge.html#noterlerinatanmaveatanmadanvazgemetaleplerindedikkatealnacakhususlar\" class=\"topiclink\">NOTERLERIN ATANMA VE ATANMADAN VAZGEÇME TALEPLERINDE DIKKATE ALINACAK HUSUSLAR</a></p>\n\n<hr style=\"height:1px; color:#000000; border-width:0; background-color:#000000;\" /><p style=\"text-align: center;\"><span style=\"color: #464646; background-color: #f8f9fa;\"><a href=\"https://portal.tnb.org.tr/MeslekiYardimVeDestekDocLb/NAKLEN%20ATAMA%20%C4%B0LE%20YER%20DE%C4%9E%C4%B0%C5%9E%C4%B0KL%C4%B0%C4%9E%C4%B0NDE%20YAPILMASI%20GEREKEN%20%C4%B0%C5%9E%20VE%20%C4%B0%C5%9ELEMLER.pdf\" target=\"_blank\" onclick=\"return HMTrackTopiclink(this);\" class=\"weblink\">ATAMA İLE YER DEĞİŞİKLİĞİNDE YAPILMASI GEREKEN İŞ VE İŞLEMLER</a></span></p>\n\n<hr style=\"height:1px; color:#000000; border-width:0; background-color:#000000;\" /><p><span style=\"font-size: 13px; color: #000000;\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_115299459, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 30. maddesi</a> uyarınca, noterlik sıfatı, atama kararının tebellüğü ile kazanılmaktadır.</p>\n\n<p>&nbsp;</p>\n\n<p>Kendi sınıfında veya yukarı sınıfta başka bir noterliğe atanan veya nakledilen noter, atama yahut nakledilme kararının tebliği tarihinden itibaren yeni noterlik sıfatını kazanır. Eski noterlik sıfatı ise sona erer.</p>\n\n<p>&nbsp;</p>\n\n<p>Burada &nbsp;dikkat edilmesi gereken husus; tayin emrinin tebellüğünden itibaren eski noterlik sıfatının sona ereceği, göreve devam edilemeyeceği ve ilişiğin kesileceğidir.</p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p><span style=\"font-weight: bold;\">NOTERLİK GÖREVİNE BAŞLAMA SÜRESİ</span></p>\n\n<p>&nbsp;</p>\n\n<p>Noterlik Kanununun 30. maddesi gereğince, bir noterliğe atananların veya nakledilenlerin, atama kararının tebliğinden itibaren bir ay içinde göreve başlamaları zorunludur.</p>\n\n<p>&nbsp;</p>\n\n<p>Noterliğe atama veya nakil kararını tebellüğ eden noter bir aylık süre içinde haklı bir sebep olmadan göreve başlamaz ise istifa etmiş sayılır.</p>\n\n<p>&nbsp;</p>\n\n<p>Noterin üçüncü ve ikinci sınıfta asgari hizmet süresi dörder yıldır.(<a href=\"javascript:void(0);\" onclick=\"return hmshowPopup(event, popid_1201276908, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu madde 4</a>) Bulunduğu noterlikte iki yılını doldurmamış olan noterlerin atanma ve nakil istekleri göz önüne alınmaz.(<a href=\"javascript:void(0);\" onclick=\"return hmshowPopup(event, popid_115299413, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu madde 27</a> )</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Noter atama veya nakil isteğinden ilan süresinin bitiminden itibaren en geç 15 gün içinde vazgeçebilir. Noter, bu süre geçtikten sonra da (atama veya nakil karan kendisine tebliğ edilmeden önce) vazgeçebilir. Ancak bu Şekilde üç defa vazgeçenlerin daha sonraki atanma istekleri göz önüne alınmaz. Tebliğden sonra vazgeçen Noter istifa etmiş sayılır. Üç defa vazgeçme hakkının sayımında Noter Belgesi sahibi iken kullanılan vazgeçmeler de sayılmaktadır. Bir Noterliğe atanan veya nakledilen Noter, (haklı bir neden olmadan) kararın kendisine tebliğinden itibaren bir ay içinde göreve başlamaz ise istifa etmiş sayılır.(<a href=\"javascript:void(0);\" onclick=\"return hmshowPopup(event, popid_115299459, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu madde 30</a>)</p>\n\n<p>&nbsp;</p>\n\n<p>İstifa ile meslekten ayrılan Noter, ayrıldığı tarihten itibaren altı ay geçmeden atanma talebinde bulunamaz. Meslekten iki kere istifa edenler bir daha noterliğe atanamazlar. &nbsp;İstifa eden Noterlerin, Bulunduğu Noterlikte iki yılını doldurmuş veya doldurmamış olmasına göre mesleğe dönüşleri farklı kurallara bağlanmıştır. (<a href=\"javascript:void(0);\" onclick=\"return hmshowPopup(event, popid_115299415, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu madde 29</a>)</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Noterler 65 yaslarını tamamladıklarında yaş sınırından (tahdidinden) emekliye ayrılırlar. (<a href=\"javascript:void(0);\" onclick=\"return hmshowPopup(event, popid_115299541, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu madde 56</a>) Noterler 65 yaşın dolmasından önce de isteğe bağlı olarak Emekliye ayrılabilirler.</p>\n\n<hr style=\"height:1px; color:#000000; border-width:0; background-color:#000000;\" /><p>Başkaca bir iş veya uğraşı olmaksızın ilk defa noterliğe başlayanlarda;</p>\n\n<p>&nbsp;</p>\n\n<p>213 sayılı vergi Usul Kanununun 153 ve 168 inci maddeleri hükümleri gereğince;</p>\n\n<p>&nbsp;</p>\n\n<p>*Vergi mükellefiyetini gerektiren başkaca bir iş veya uğraşı olmaksızın (Bu anlamda kamuda hakim, savcı ve avukat olarak görev yapmakta iken) ilk defa noterliğe başlayanların öncelikle vergi dairesine işe başlama bildiriminde bulunmaları gerekmektedir.</p>\n\n<p>&nbsp;</p>\n\n<p>İşe başlama bildiriminin işe başlama tarihinden itibaren 10 gün içinde vergi dairesine yapılması icabeder.</p>\n\n<p>&nbsp;</p>\n\n<p>Bir başka iş veya meslek kolundan noterliğe geçiş yapanlarda;</p>\n\n<p>&nbsp;</p>\n\n<p>213 sayılı Vergi Usul Kanununun 168 inci maddesine göre;</p>\n\n<p>&nbsp;</p>\n\n<p>Bir başka iş veya meslek kolundan noterliğe başlamak iş değişikliği olarak tanımlanmaktadır.</p>\n\n<p>&nbsp;</p>\n\n<p>Bu çerçevede örneğin serbest avukat olarak faaliyette bulunuyorken noterliğe atananların, durumu, yani noterliğe başlama hususunu aynı madde hükmü gereğince bu değişikliğin vuku bulduğu tarihten itibaren bir ay içinde vergi dairesine bildirmesi icabeder.</p>\n\n<p>&nbsp;</p>\n\n<p>Bir başka noterliğe atananlarda;</p>\n\n<p>&nbsp;</p>\n\n<p>213 sayılı Vergi Usul Kanununun 163 üncü maddesine göre;</p>\n\n<p>&nbsp;</p>\n\n<p>Bir başka noterliğe atananların bu durumu adres değişikliği olarak tanımlanmaktadır.</p>\n\n<p>&nbsp;</p>\n\n<p>Bu çerçevede görev yapmakta olduğu yerden başka bir noterliğe atanan noterin, durumu yani nakil konusunu, aynı madde hükmü gereğince bu değişikliğin vuku bulduğu tarihten itibaren bir ay içinde vergi dairesine bildirmesi gerekmektedir.</p>\n\n<hr style=\"height:1px; color:#000000; border-width:0; background-color:#000000;\" /><p>Tayin suretiyle başka bir ildeki noterlikte göreve başlayan noterlerin işyeri bildirgesini, başlama tarihini izleyen 10 gün içinde vermesi gerekir.</p>\n\n<p>&nbsp;</p>\n\n<p style=\"line-height: 1.36;\">Aynı il sınırları kapsamındaki başka bir noterliğe tayin olan noterler işyeri bildirgesi yerine durumu bir yazı ile kuruma bildirir.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"atama-ned-ise-baslama-dilekcesi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:41.322371"
}