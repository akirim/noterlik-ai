{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\avukatlarin-yetki-belgeleri-tevkilin-kapsami.html",
    "title": "AVUKATLARIN YETKİ BELGELERİ VE TEVKİL YETKİSİNİN KAPSAMI",
    "description": "Yayın Tarihi: 09.09.2022 Yayınlayan: HÜLYA YILMAZ Konu: Avukatların Düzenlendikleri Yetki Belgeleri ve Tevkil Yetkisinin Kapsamı   İçerik: Hukuki Danışmanlık -  06/09/2022",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ AVUKATLARIN YETKİ BELGELERİ VE TEVKİL YETKİSİNİN KAPSAMI Email Gönder AVUKATLARIN YETKİ BELGELERİ VE TEVKİL YETKİSİNİN KAPSAMI << Fihrist-Ana sayfa >> AVUKATLARIN YETKİ BELGELERİ VE TEVKİL YETKİSİNİN KAPSAMI VEKALETNAMELER    13 SAYILI GENELGE    14 SAYILI GENELGE    MEVZUAT Yayın Tarihi: 09.09.2022 Yayınlayan: HÜLYA YILMAZ Konu: Avukatların Düzenlendikleri Yetki Belgeleri ve Tevkil Yetkisinin Kapsamı İçerik: Hukuki Danışmanlık -  06/09/2022 Sayın ...... Noteri İlgi: 13.07.2022 tarih ve 2022/417 sayılı yazınız İlgi yazınız Yönetim Kurulunun 23.08.2022 tarihli toplantılarda görüşülmüştür. Hukuk Muhakemeleri Kanununun 73 üncü maddesinde; Davaya vekâlet, kanunda özel yetki verilmesini gerektiren hususlar saklı kalmak üzere, hüküm kesinleşinceye kadar, vekilin davanın takibi için gereken bütün işlemleri yapmasına, hükmün yerine getirilmesine, yargılama giderlerinin tahsili ile buna ilişkin makbuz vermesine ve bu işlemlerin tamamının kendisine karşı da yapılabilmesine ilişkin yetkiyi kapsar. Anılan Kanunun 76 ncı maddesinde; Avukat, açtığı veya takip ettiği dava ve işlerde, noter tarafından onaylanan ya da düzenlenen vekâletname aslını veya avukat tarafından onaylanmış aslına uygun örneğini, dava yahut takip dosyasına konulmak üzere ibraz etmek zorundadır. Avukatlık Kanununun, 26 ncı maddesinde; Stajyerler, avukat yanında staja başladıktan sonra, avukatın yazılı muvafakati ile ve onun gözetimi ve sorumluluğu altında, sulh hukuk mahkemeleri, sulh ceza mahkemeleri ile icra tetkik mercilerinde avukatın takip ettiği dava ve işlerle ilgili duruşmalara girebilir ve icra müdürlüklerindeki işleri yürütebilirler. 56 ncı maddesinin beşinci fıkrasında; Avukatlar veya avukatlık ortaklığı başkasını tevkil etme yetkisini haiz oldukları bütün vekâletnamelerini kapsayacak şekilde bir başka avukata veya avukatlık ortaklığına vekâletname yerine geçen yetki belgesi verebilir. Bu yetki belgesi vekâletname hükmündedir. 171 inci maddesinin ikinci fıkrasında; Avukata verilen vekaletnamede başkasını tevkile yetki tanınmış ise, yazılı sözleşmede aksine açık bir hüküm olmadıkça, işi başka bir avukatla birlikte veya başka bir avukata vererek takip ettirebilir. Vekaletnamede, bunun düzenlendiği tarihten sonra açılacak veya takip edilecek bütün dava ve işlerde vekalete ve başkasını tevkile genel şekilde yetki verilmişse, avukat, bu tarihten sonraki dava ve işlerde müvekkilinden ayrıca vekalet almaya lüzum kalmaksızın işi başka bir avukatla birlikte veya başka bir avukata vererek takip ettirebilir. düzenlemeleri yer almaktadır. Danıştay 8. Dairesinin 2013/2249 E. 2016/1372 K. sayılı ve 18.2.2016 tarihli ilamında; “Dosyanın incelenmesinden, davacının, Sur İlçesi, Kuşburnu köyünde bulunan murisi ... adına kayıtlı gayrimenkullerin intikal işlemleri için Diyarbakır 2. Noterliğince tanzim edilen 16.04.2012 tarih ve 9493 sayılı düzenleme şeklindeki vekâletnameyle Av. F. K.'yu vekil tayin ettiği, Av. ...'nun da Av. ... adına yetki belgesini düzenlediği, Av. ...'ın bu yetki belgesiyle Sur ilçesi, Tapu Sicil Müdürlüğünde tapu işlemlerini gerçekleştirmek istediği, ancak bu başvurunun yetki belgesinin Tapu Sicil Müdürlüklerinde gayrimenkullerin intikali işlemlerinde kullanılamayacağından bahisle reddi üzerine bakılan davanın açıldığı anlaşılmaktadır. Yukarıda yer verilen mevzuatın birlikte değerlendirilmesinden, avukatların usulünce düzenlenmiş vekâletnamelerdeki tüm yetkilerini kullanmak üzere bir başka avukatı yetki belgesi ile müvekkilleri adına vekil tayin edebilecekleri ve söz konusu yetki belgesinin vekâletname hükmünde olduğu açık olup, tevkil edilen avukatın bu belge ile dayanak olan vekâletnamedeki yetkilere haiz olarak tüm kamu kurum ve kuruluşları nezdinde işlem yapabilme hak ve salahiyetinin bulunduğu, öte yandan tevkil edilen avukatın yetki belgesi ile birlikte dayanak vekâletnameyi ibraz etmesiyle Tapu Sicili Müdürlüklerinde vekâlet verenler -hak sahipleri- adına devir işlemlerini yapabilecekleri tartışmadan uzaktır.”  denilmektedir. Yukarıda yer alan açıklamalar hep birlikte değerlendirildiğinde, 1- Avukatlık Kanununun “Stajyerlerin yapabileceği işler” başlıklı 26’ıncı maddesinde sayılanların tahdidi olup, noterlik iş ve işlemlerini kapsamadığı, Avukatların –kendileri bizzat gelmeksizin- yazılı muvafakatleri ile de olsa stajyerleri aracılığı ile noterlik iş ve işlemlerini yaptırmasına yasal imkân bulunmadığı, 2- İş sahibi, vekil vasıtası ile dava takip etmek istiyorsa vekilin mutlaka baroya kayıtlı avukat olması gerektiği, avukatlara dava takibi için vekalet verilmesi dava ehliyeti bağlamında asgari kanuni şart olmakla, dava takibi dışında çeşitli işlerin takibi için, iş konusu özel olarak belirtilmek kaydıyla da avukatlara vekalet verilebileceği, Hukuk Muhakemeleri Kanununda “avukat takip ettiği dava ve işlerde noterde düzenlenen ya da onaylanan vekaletname ibraz eder” denildiğinden avukat vekaletnamesinin kapsamının salt dava takip yetkisini olmadığı, Bunun sonucu olarak ve yukarıda yer alan Danıştay kararında da belirtildiği üzere avukatlara verilen vekaletnamelere dava takip dışında yazılan yetkilerin de Avukatlık Kanunun 56 ncı maddesi kapsamında yetki belgesi ile başka avukata devredilebileceği, düşünülmektedir.  Bilgilerinize rica ederim. Emine ÇAĞLAYAN Başkan 06/09/2022 Mali Danışmanlık Per     : N.ALTINDAL 06/09/2022 Hukuki Danışman Yard             : G.TİYEK 06/09/2022 Hukuki Danışman V.                 : H.YILMAZ 06/09/2022 Genel Sekreter V.                       : S.A.KARATOMAS Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "AVUKATLARIN YETKİ BELGELERİ VE TEVKİL YETKİSİNİN KAPSAMI",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Favukatlarin-yetki-belgeleri-tevkilin-kapsami.html",
        "title": "",
        "target": "",
        "type": "internal"
      },
      {
        "text": "AVUKATLARIN YETKİ BELGELERİ VE TEVKİL YETKİSİNİN KAPSAMI",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?avukatlarin-yetki-belgeleri-tevkilin-kapsami.html",
        "title": "",
        "target": "_top",
        "type": "internal"
      },
      {
        "text": "VEKALETNAMELER",
        "href": "vekaletnameler.html",
        "title": "VEKALETNAMELER DİZİNİ",
        "target": "",
        "type": "internal"
      },
      {
        "text": "13 SAYILI GENELGE",
        "href": "vekaletnameler-genel-olarak-birlestirilmis-13-sayili-genelge.html",
        "title": "VEKALETNAMELER-GENEL-OLARAK-BIRLESTIRILMIS-13-SAYILI-GENELGE",
        "target": "",
        "type": "internal"
      },
      {
        "text": "14 SAYILI GENELGE",
        "href": "vekaletnameler-avukatlar-ile-tapu-ve-diger-idarelerin-islerine-iliskin-birlestirilmis-14-sayili-genelge.html",
        "title": "VEKALETNAMELER - AVUKATLAR İLE TAPU VE DİĞER İDARELERİN İŞLERİ HAK. BİRLEŞTİRİLMİŞ 14 SAYILI GENELGE",
        "target": "",
        "type": "internal"
      },
      {
        "text": "MEVZUAT",
        "href": "mevzuat-vekaletnameler.html",
        "title": "MEVZUAT - VEKALETNAMELER",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "AVUKATLARIN YETKİ BELGELERİ VE TEVKİL YETKİSİNİN KAPSAMI"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>AVUKATLARIN YETKİ BELGELERİ VE TEVKİL YETKİSİNİN KAPSAMI&nbsp;</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi: 09.09.2022 Yayınlayan: HÜLYA YILMAZ Konu: Avukatların Düzenlendikleri Yetki Belgeleri ve Tevkil Yetkisinin Kapsamı&nbsp; &nbsp;İçerik: Hukuki Danışmanlık -&nbsp; 06/09/2022\" />\n\n   <link rel=\"canonical\" content=\"noterlikrehberi.net/rehber/index.html?avukatlarin-yetki-belgeleri-tevkilin-kapsami.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"avukatlarin-yetki-belgeleri-tevkilin-kapsami.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"AVUKATLARIN YETKİ BELGELERİ VE TEVKİL YETKİSİNİN KAPSAMI&nbsp;\",\n\n   mailsubject: \"Tavsiye: Noterlik Rehberi - AVUKATLARIN YETKİ BELGELERİ VE TEVKİL YETKİSİNİN KAPSAMI &nbsp; &nbsp;VEKALETNAMELER&nbsp; &nbsp;13 SAYILI GENELGE&nbsp; &nbsp;14 SAYILI GENELGE&nbsp; &nbsp;MEVZUAT\",\n\n   sharesubject: \"Noterlik Rehberi - AVUKATLARIN YETKİ BELGELERİ VE TEVKİL YETKİSİNİN KAPSAMI &nbsp; &nbsp;VEKALETNAMELER&nbsp; &nbsp;13 SAYILI GENELGE&nbsp; &nbsp;14 SAYILI GENELGE&nbsp; &nbsp;MEVZUAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"AVUKATLARIN-YETKI-BELGELERI-TEVKILIN-KAPSAMI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"avukatlarin-yetki-belgeleri-tevkilin-kapsami.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?avukatlarin-yetki-belgeleri-tevkilin-kapsami.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?avukatlarin-yetki-belgeleri-tevkilin-kapsami.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?avukatlarin-yetki-belgeleri-tevkilin-kapsami.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?avukatlarin-yetki-belgeleri-tevkilin-kapsami.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Favukatlarin-yetki-belgeleri-tevkilin-kapsami.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>AVUKATLARIN YETKİ BELGELERİ VE TEVKİL YETKİSİNİN KAPSAMI&nbsp;</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?avukatlarin-yetki-belgeleri-tevkilin-kapsami.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">AVUKATLARIN YETKİ BELGELERİ VE TEVKİL YETKİSİNİN KAPSAMI </span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"vekaletnameler.html\" class=\"topiclink\" title=\"VEKALETNAMELER DİZİNİ\">VEKALETNAMELER</a>  &nbsp; <a href=\"vekaletnameler-genel-olarak-birlestirilmis-13-sayili-genelge.html\" class=\"topiclink\" title=\"VEKALETNAMELER-GENEL-OLARAK-BIRLESTIRILMIS-13-SAYILI-GENELGE\">13 SAYILI GENELGE</a>  &nbsp; <a href=\"vekaletnameler-avukatlar-ile-tapu-ve-diger-idarelerin-islerine-iliskin-birlestirilmis-14-sayili-genelge.html\" class=\"topiclink\" title=\"VEKALETNAMELER - AVUKATLAR İLE TAPU VE DİĞER İDARELERİN İŞLERİ HAK. BİRLEŞTİRİLMİŞ 14 SAYILI GENELGE\">14 SAYILI GENELGE</a>  &nbsp; <a href=\"mevzuat-vekaletnameler.html\" class=\"topiclink\" title=\"MEVZUAT - VEKALETNAMELER\">MEVZUAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"background: #ffffff;\"><span style=\"font-weight: bold;\">Yayın Tarihi: </span>09.09.2022</p>\n\n<p style=\"background: #ffffff;\"><span style=\"font-weight: bold;\">Yayınlayan: </span>HÜLYA YILMAZ</p>\n\n<p style=\"background: #ffffff;\"><span style=\"font-weight: bold;\">Konu: </span>Avukatların Düzenlendikleri Yetki Belgeleri ve Tevkil Yetkisinin Kapsamı  </p>\n\n<p style=\"background: #ffffff;\"><span style=\"font-weight: bold;\">İçerik: </span>Hukuki Danışmanlık -  06/09/2022</p>\n\n<p style=\"background: #ffffff; margin: 0 0 7px 0;\"> &nbsp; &nbsp; &nbsp; &nbsp; </p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\"><span style=\"font-weight: bold;\">Sayın ...... Noteri</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\"><span style=\"font-weight: bold;\">İlgi:  &nbsp;  </span>13.07.2022 tarih ve 2022/417 sayılı yazınız</p>\n\n<p style=\"background: #ffffff; margin: 0 0 7px 0;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; İlgi yazınız Yönetim Kurulunun 23.08.2022 tarihli toplantılarda görüşülmüştür.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; Hukuk Muhakemeleri Kanununun 73 üncü maddesinde; Davaya vekâlet, kanunda özel yetki verilmesini gerektiren hususlar saklı kalmak üzere, hüküm kesinleşinceye kadar, vekilin davanın takibi için gereken bütün işlemleri yapmasına, hükmün yerine getirilmesine, yargılama giderlerinin tahsili ile buna ilişkin makbuz vermesine ve bu işlemlerin tamamının kendisine karşı da yapılabilmesine ilişkin yetkiyi kapsar.</p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; Anılan Kanunun 76 ncı maddesinde; Avukat, açtığı veya takip ettiği dava ve işlerde, noter tarafından onaylanan ya da düzenlenen vekâletname aslını veya avukat tarafından onaylanmış aslına uygun örneğini, dava yahut takip dosyasına konulmak üzere ibraz etmek zorundadır.</p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; Avukatlık Kanununun,</p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; 26 ncı maddesinde; Stajyerler, avukat yanında staja başladıktan sonra, avukatın yazılı muvafakati ile ve onun gözetimi ve sorumluluğu altında, sulh hukuk mahkemeleri, sulh ceza mahkemeleri ile icra tetkik mercilerinde avukatın takip ettiği dava ve işlerle ilgili duruşmalara girebilir ve icra müdürlüklerindeki işleri yürütebilirler.</p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; 56 ncı maddesinin beşinci fıkrasında; Avukatlar veya avukatlık ortaklığı başkasını tevkil etme yetkisini haiz oldukları bütün vekâletnamelerini kapsayacak şekilde bir başka avukata veya avukatlık ortaklığına vekâletname yerine geçen yetki belgesi verebilir. Bu yetki belgesi vekâletname hükmündedir.</p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; 171 inci maddesinin ikinci fıkrasında; Avukata verilen vekaletnamede başkasını tevkile yetki tanınmış ise, yazılı sözleşmede aksine açık bir hüküm olmadıkça, işi başka bir avukatla birlikte veya başka bir avukata vererek takip ettirebilir. Vekaletnamede, bunun düzenlendiği tarihten sonra açılacak veya takip edilecek bütün dava ve işlerde vekalete ve başkasını tevkile genel şekilde yetki verilmişse, avukat, bu tarihten sonraki dava ve işlerde müvekkilinden ayrıca vekalet almaya lüzum kalmaksızın işi başka bir avukatla birlikte veya başka bir avukata vererek takip ettirebilir. düzenlemeleri yer almaktadır.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n  &nbsp; &nbsp; &nbsp; &nbsp; &nbsp; Danıştay 8. Dairesinin 2013/2249 E. 2016/1372 K. sayılı ve 18.2.2016 tarihli ilamında; “Dosyanın incelenmesinden, davacının, Sur İlçesi, Kuşburnu köyünde bulunan murisi ... adına kayıtlı gayrimenkullerin intikal işlemleri için Diyarbakır 2. Noterliğince tanzim edilen 16.04.2012 tarih ve 9493 sayılı düzenleme şeklindeki vekâletnameyle Av. F. K.'yu vekil tayin ettiği, Av. ...'nun da Av. ... adına yetki belgesini düzenlediği, Av. ...'ın bu yetki belgesiyle Sur ilçesi, Tapu Sicil Müdürlüğünde tapu işlemlerini gerçekleştirmek istediği, ancak bu başvurunun yetki belgesinin Tapu Sicil Müdürlüklerinde gayrimenkullerin intikali işlemlerinde kullanılamayacağından bahisle reddi üzerine bakılan davanın açıldığı anlaşılmaktadır.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">Yukarıda yer verilen mevzuatın birlikte değerlendirilmesinden, avukatların usulünce düzenlenmiş vekâletnamelerdeki tüm yetkilerini kullanmak üzere bir başka avukatı yetki belgesi ile müvekkilleri adına vekil tayin edebilecekleri ve söz konusu yetki belgesinin vekâletname hükmünde olduğu açık olup, <span style=\"font-weight: bold;\">tevkil edilen avukatın bu belge ile dayanak olan vekâletnamedeki yetkilere haiz olarak tüm kamu kurum ve kuruluşları nezdinde işlem yapabilme hak ve salahiyetinin bulunduğu, öte yandan tevkil edilen avukatın yetki belgesi ile birlikte dayanak vekâletnameyi ibraz etmesiyle Tapu Sicili Müdürlüklerinde vekâlet verenler -hak sahipleri- adına devir işlemlerini yapabilecekleri tartışmadan uzaktır.”  </span>denilmektedir.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; Yukarıda yer alan açıklamalar hep birlikte değerlendirildiğinde,<br />\n\n&nbsp;</p>\n\n<p style=\"text-indent: 38px; background: #ffffff; margin: 0 0 7px 0;\">  1- Avukatlık Kanununun “Stajyerlerin yapabileceği işler” başlıklı 26’ıncı maddesinde sayılanların tahdidi olup, noterlik iş ve işlemlerini kapsamadığı,<br />\n\n  &nbsp; &nbsp; &nbsp; &nbsp; &nbsp; Avukatların –kendileri bizzat gelmeksizin- yazılı muvafakatleri ile de olsa stajyerleri aracılığı ile noterlik iş ve işlemlerini yaptırmasına yasal imkân bulunmadığı,<br />\n\n&nbsp;</p>\n\n<p style=\"text-indent: 38px; background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; 2- İş sahibi, vekil vasıtası ile dava takip etmek istiyorsa vekilin mutlaka baroya kayıtlı avukat olması gerektiği, avukatlara dava takibi için vekalet verilmesi dava ehliyeti bağlamında asgari kanuni şart olmakla, dava takibi dışında çeşitli işlerin takibi için, iş konusu özel olarak belirtilmek kaydıyla da avukatlara vekalet verilebileceği,</p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; Hukuk Muhakemeleri Kanununda “avukat takip ettiği <span style=\"font-weight: bold; text-decoration: underline;\">dava ve işlerde</span> noterde düzenlenen ya da onaylanan vekaletname ibraz eder” denildiğinden avukat vekaletnamesinin kapsamının salt dava takip yetkisini olmadığı,</p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; Bunun sonucu olarak ve yukarıda yer alan Danıştay kararında da belirtildiği üzere avukatlara verilen vekaletnamelere dava takip dışında yazılan yetkilerin de Avukatlık Kanunun 56 ncı maddesi kapsamında yetki belgesi ile başka avukata devredilebileceği, düşünülmektedir.  Bilgilerinize rica ederim. </p>\n\n<p style=\"background: #ffffff; margin: 0 0 7px 0;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\"><span style=\"font-weight: bold;\">Emine ÇAĞLAYAN</span></p>\n\n<p style=\"background: #ffffff; margin: 0 0 7px 0;\"><span style=\"font-weight: bold;\">Başkan</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">06/09/2022 Mali Danışmanlık Per  &nbsp; &nbsp;: N.ALTINDAL</p>\n\n<p style=\"background: #ffffff; margin: 0 0 7px 0;\">06/09/2022 Hukuki Danışman Yard  &nbsp; &nbsp; &nbsp; &nbsp; &nbsp; &nbsp;: G.TİYEK</p>\n\n<p style=\"background: #ffffff; margin: 0 0 7px 0;\">06/09/2022 Hukuki Danışman V.  &nbsp; &nbsp; &nbsp; &nbsp; &nbsp; &nbsp; &nbsp; &nbsp;: H.YILMAZ</p>\n\n<p style=\"background: #ffffff; margin: 0 0 7px 0;\">06/09/2022 Genel Sekreter V.  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;: S.A.KARATOMAS</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"avukatlarin-yetki-belgeleri-tevkilin-kapsami.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:43.954118"
}