{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\birliklerin-temsili.html",
    "title": "BİRLİKLERİN TEMSİLİ",
    "description": "Fikir ve Sanat Eserleri ile İlgili Birlikler: Fikir ve Sanat Eserleri Kanununa göre eser sahipleri bir tüzükle meslek birlikleri kurabilirler. Meslek birlikleri ve federasyon...",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ BİRLİKLERİN TEMSİLİ Email Gönder BİRLİKLERİN TEMSİLİ << Fihrist-Ana sayfa >> BİRLİKLERİN TEMSİLİ YAZI SERVİSİ    VEZNE SERVİSİ    ARTES    T.N.B MEVZUATI    MAKALELER    MEVZUAT    FİHRİST Fikir ve Sanat Eserleri ile İlgili Birlikler: Fikir ve Sanat Eserleri Kanununa göre eser sahipleri bir tüzükle meslek birlikleri kurabilirler. Meslek birlikleri ve federasyon özel hukuka tabi tüzel kişilerdir. Seyahat Acenteleri Birliği: Turizm acenteleri tarafından kurulan, tüzel kişiliği bulunan birliktir. Birliği başkan temsil eder. Bağış kabul edebilir. Türk Mühendis ve Mimar Odaları Birliği (TMMOB): 6235 s. Kanunla kurulmuş bir meslek üst kuruluşu olup, tüzel kişiliğe sahiptir. Bu üst birliğe bağlı odalar vardır (Makine Müh. Odası, Harita Müh. Odası, İnşaat Müh. Odası. vb.).Hem TMMOB ham de Odalar kendi genel kurul kararlarıyla taşınmaz tasarrufunda bulunabilir; ancak, Odalar kanunla değil, tüzükle kurulmuş olduğundan Odaların genel kurul karar tutanakları TMMOB’ne gönderilir, taşınmaz tasarrufu yapacaklarına dair aldıkları karar Birliğin onaylamasından sonra geçerlidir. Birliğin tapu işlemleri Birlik Yönetim Kurulunun noterden onaylanmış kararı ile bu kararda yetkili tayin edilmişse vekilinin, tayin edilmemişse Birlik Merkez Yönetim kurulunun veya vekaletname ile tayin edecekleri vekillerinin istemde bulunması ile tapu işlemleri yapılabilir. Türk Eczacılar Birliği: Eczacılık mesleğinin, tüzel kişiliğe sahip bir kuruluşudur Taşınmaz tasarruflarında yetki Birlik Merkez Heyetinindir. Eczacı Odaları: Tüzel kişilikleri vardır. Temsilciyi, oda yönetim kurulu atar. Türk Veteriner Hekimleri Birliği: Ttüzel kişiliği bulunan kamu kurumu niteliğinde bir kuruluştur. Hukuki ve taşınmaz işlemlerine yetkilidir. Veteriner Odaları: Tüzel kişiliğe sahip, kamu kurumu niteliğinde kuruluşlardır. Taşınmaz tasarruflarına yetkileri vardır. Türk Tabipleri Birliği: Tüzel kişiliğe sahip, kamu kuruluşu niteliğinde kuruluştur. Taşınmaz tasarrufu yetkisi vardır. Temsilcisi Birlik Başkanıdır. Tabip Odaları: TTB ne bağlı olarak il bazında kurulurlar, tüzel kişiliğe sahip olup taşınmaz tasarrufuna yetkilidirler. Temsilcisi Oda başkanıdır. Türk Diş Hekimleri Birliği: Tüm Diş Hekimleri Odalarının birleşerek kurdukları, tüzel kişiliği haiz kamu kuruluşudur.Birlik Genel Kurulunun kararı ile taşınmaz tasarruflarına yetkili olup Birliği, Birlik Merkez Yönetim Kurulu temsil eder. Diş Hekimleri Odaları: İl bazında kurulan odaların tüzel kişiliği vardır. Oda genel kurulunun kararı ile oda yönetim kurulu taşınmaz tasarrufunda bulunabilir, odayı oda başkanı veya bir yönetim kurulu üyesi temsil edebilir. Türkiye Ziraat Odaları Birliği:Tüm Ziraat Odalarının birleşerek kurdukları, tüzel kişiliğe sahip, temsilcisi Birlik Başkanı olan bir kamu kuruluşudur. Ziraat Odaları: Tüzel kişiliğe sahip kuruluşlardır. Oda başkanı temsil eder. Türkiye Noterler Birliği: Noterler arasındaki birlik, mesleki dayanışma ve gelişimi sağlamak için  kanunla kurulmuş, tüzel kişiliği haiz bir kamu kuruluşudur. Birlik adına borçlanma ve kazanma hususlarında başkana yetki verme görevi yönetim kurulunundur. Birliğin hukuki temsilci birlik başkanıdır. Noter Odaları: Noter Odalarının tüzel kişiliği yoktur. Türkiye Barolar Birliği: Bütün baroların katılımıyla, tüzel kişiliği haiz, kamu kuruluşudur . Birliğin taşınmaz tasarrufuna yetkisi bulunup, birlik başkanına bu konularda yetkiyi yönetim kurulu verir. Bu yetkiyi gösterir yetki belgesi aranır.Barolar: Tüzel kişiliğe sahip kamu kurumu niteliğinde bir meslek kuruluşudur. Hukuki temsilcisi baro başkanıdır. Baro yönetim kurulunun yetki vermesi ile baro başkanı, tapu işlemlerini yapabilir. İşlemlerde yetki belgesine gerek olmayıp, yönetim kurulu kararının tasdikli örneği yeterlidir.Avukatlık Ortaklıkları: Avukatlık ortaklığı, aynı baroya kayıtlı birden çok avukatın mesleklerini icra etmek üzere kurdukları ve tüzel kişiliği olan ortaklıktır. Tüzel kişiliğini, ana sözleşmesinin, baro ortaklık siciline yazılmasıyla kazanır. Vekaletnameler ortaklık adına düzenlenir. Ortaklık, iş veya davayı takip edecek avukata yetki belgesi verir. Amacına uygun taşınmaz ve hakları edinebilir. Ortaklık payı, avukat olamayanlara devredilemez. Tüzel kişiliği payı satın alınamaz. Taşınmaz işinin amacına uygun olduğu ve temsilciyi gösteren yetki belgesi barodan verilir; tescil tüzel kişilik adına yapılır. Barolar: Baro başkanı ve yönetim kurulunun seçildiğine ilişkin seçim tutanağının aslı ve baro yönetim kurulunun temsil konusunda aldığı kararın aslı alınır, fotokopileri dayanak olarak eklenir ve seçimin yapıldığı tarihten itibaren, baro başkanının imzası ile iki yıl süreli imza sirküleri düzenlenir. Türkiye Serbest Muhasebeci Mali Müşavirler ve Yeminli Mali Müşavirler Odaları Birliği: Birlik bu konudaki tüm odaların katılımı ile oluşmuştur. Tüzel kişiliği haizdir. Birlik genel kurulunun yetki vermesiyle birik yönetim kurulu, taşınmaz alıp satabilir. Birlik yönetim kurulu, ipotek yapmaya, ayni haklar tesisine ve kaldırmaya yetkilidir. Hukuki temsilcisi yönetim kurulu başkanıdır. Serbest Muhasebeci Mali Müşavirler ve Yeminli Mali Müşavirler Odaları: Tüzel kişiliğe ve kamu kurumu niteliğine sahiptir. Taşınmaz tasarrufu yetkisi vardır, bu konuda genel kurul karar verir. Oda yönetim kurulunun, ipotek ve diğer ayni haklar tesis ve kaldırmaya yetkisi vardır. Türkiye Odalar ve Borsalar Birliği (TOBB): 5590 s. Kanunla, tüzel kişiliğe ve kamu kurumu niteliğine sahip olarak kurulmuştur. Hukuki temsilcisi yönetim kurulu başkanıdır. Birlik taşınmaz almaya, satmaya, rehin etmeye, ödünç para almaya, vakıf kurmaya ve kurulanlara iştirak etmeye yetkilidir. Kanunla kurulmuş olduklarından, tapu işlemlerinde yetki belgesi getirmeleri gerekmez. Birlik başkanı olduğunu kanıtlayan veya başkasına yazılı yetki verdiyse bu kişiler işlem yapabilir. TOBB ‘ ne Bağlı Odalar: -Ticaret ve Sanayi Odaları, -Ticaret Odaları,-Sanayi Odaları, -Deniz Ticaret Odaları, -Ticaret Borsaları Bu odaların her biri tüzel kişiliğe sahip ve kamu kurumu niteliğindedir. Tapu işlerinde temsile oda başkanı yetkilidir. Odalar taşınmaz alımı, satımı, rehini, ödünç para almaya yetkilidir. Yetki belgesine gerek olmayıp, oda başkanına yetki veren yönetim kurulu kararının tasdikli bir örneği yeterlidir.Ticaret Borsaları da il veya ilçelerde kurulabilir, tüzel kişiliği vardır, taşınmaz, borç alma, rehin, bağışta bulunmaya yetkilidirler. Oda başkanına yetki veren yönetim kurulu kararının tasdikli bir örneği yeterlidir. Türkiye Serbest Muhasebeci Mali Müşavirler ve Yeminli Mali Müşavirler Odaları Birliği: Birlik bu konudaki tüm odaların katılımı ile oluşmuştur. Tüzel kişiliği haizdir. Birlik genel kurulunun yetki vermesiyle birik yönetim kurulu, taşınmaz alıp satabilir. Birlik yönetim kurulu, ipotek yapmaya, ayni haklar tesisine ve kaldırmaya yetkilidir. Hukuki temsilcisi yönetim kurulu başkanıdır.Serbest Muhasebeci Mali Müşavirler ve Yeminli Mali Müşavirler Odaları: Tüzel kişiliğe ve kamu kurumu niteliğine sahiptir. Taşınmaz tasarrufu yetkisi vardır, bu konuda genel kurul karar verir. Oda yönetim kurulunun, ipotek ve diğer ayni haklar tesis ve kaldırmaya yetkisi vardır. Türk Telekominikasyon Anonim Şirketi Güncelleme: 30.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "BİRLİKLERİN TEMSİLİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fbirliklerin-temsili.html",
        "title": "",
        "target": "",
        "type": "internal"
      },
      {
        "text": "BİRLİKLERİN TEMSİLİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?birliklerin-temsili.html",
        "title": "",
        "target": "_top",
        "type": "internal"
      },
      {
        "text": "YAZI SERVİSİ",
        "href": "yazi-servisi.html",
        "title": "Mavi renkli yazılar link adresidir. Link adresine gitmek istiyorsanız, üstünü fare ile tıklayınız.",
        "target": "",
        "type": "internal"
      },
      {
        "text": "VEZNE SERVİSİ",
        "href": "vezne-servisi.html",
        "title": "Mavi renkli yazılar link adresidir. Link adresine gitmek istiyorsanız, üstünü fare ile tıklayınız.",
        "target": "",
        "type": "internal"
      },
      {
        "text": "ARTES",
        "href": "artes-arac-tescil-islemleri-dizini.html",
        "title": "Mavi renkli yazılar link adresidir. Link adresine gitmek istiyorsanız, üstünü fare ile tıklayınız.",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "MAKALELER",
        "href": "makaleler.html",
        "title": "",
        "target": "",
        "type": "internal"
      },
      {
        "text": "MEVZUAT",
        "href": "mevzuat.html",
        "title": "TÜM MEVZUAT",
        "target": "",
        "type": "internal"
      },
      {
        "text": "FİHRİST",
        "href": "fihrist.html",
        "title": "Noterlik Rehberi Ana Sayfa",
        "target": "",
        "type": "internal"
      },
      {
        "text": "Fikir ve Sanat Eserleri Kanunu",
        "href": "http://www.mevzuat.gov.tr/MevzuatMetin/1.3.5846.pdf",
        "title": "",
        "target": "_blank",
        "type": "external"
      },
      {
        "text": "Baro başkanı",
        "href": "avukatlik-kanunu.html#madde97",
        "title": "",
        "target": "",
        "type": "internal"
      },
      {
        "text": "Türk Telekominikasyon Anonim Şirketi",
        "href": "temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html#trktelekomnkasyonanonmrket",
        "title": "",
        "target": "",
        "type": "internal"
      },
      {
        "text": "Güncelleme: 30.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "Fikir ve Sanat Eserleri ile İlgili Birlikler:\nFikir ve Sanat Eserleri Kanununa göre eser sahipleri bir tüzükle meslek birlikleri kurabilirler. Meslek birlikleri ve federasyon özel hukuka tabi tüzel kişilerdir."
          ],
          [
            "Seyahat Acenteleri Birliği:\nTurizm acenteleri tarafından kurulan, tüzel kişiliği bulunan birliktir. Birliği başkan temsil eder. Bağış kabul edebilir."
          ],
          [
            "Türk Mühendis ve Mimar Odaları Birliği (TMMOB):\n6235 s. Kanunla kurulmuş bir meslek üst kuruluşu olup, tüzel kişiliğe sahiptir. Bu üst birliğe bağlı odalar vardır (Makine Müh. Odası, Harita Müh. Odası, İnşaat Müh. Odası. vb.).Hem TMMOB ham de Odalar kendi genel kurul kararlarıyla taşınmaz tasarrufunda bulunabilir; ancak, Odalar kanunla değil, tüzükle kurulmuş olduğundan Odaların genel kurul karar tutanakları TMMOB’ne gönderilir, taşınmaz tasarrufu yapacaklarına dair aldıkları karar Birliğin onaylamasından sonra geçerlidir.\nBirliğin tapu işlemleri Birlik Yönetim Kurulunun noterden onaylanmış kararı ile bu kararda yetkili tayin edilmişse vekilinin, tayin edilmemişse Birlik Merkez Yönetim kurulunun veya vekaletname ile tayin edecekleri vekillerinin istemde bulunması ile tapu işlemleri yapılabilir."
          ],
          [
            "Türk Eczacılar Birliği:\nEczacılık mesleğinin, tüzel kişiliğe sahip bir kuruluşudur Taşınmaz tasarruflarında yetki Birlik Merkez Heyetinindir.\nEczacı Odaları: Tüzel kişilikleri vardır. Temsilciyi, oda yönetim kurulu atar."
          ],
          [
            "Türk Veteriner Hekimleri Birliği:\nTtüzel kişiliği bulunan kamu kurumu niteliğinde bir kuruluştur. Hukuki ve taşınmaz işlemlerine yetkilidir."
          ],
          [
            "Veteriner Odaları: Tüzel kişiliğe sahip, kamu kurumu niteliğinde kuruluşlardır. Taşınmaz tasarruflarına yetkileri vardır."
          ],
          [
            "Türk Tabipleri Birliği:\nTüzel kişiliğe sahip, kamu kuruluşu niteliğinde kuruluştur. Taşınmaz tasarrufu yetkisi vardır. Temsilcisi Birlik Başkanıdır.\nTabip Odaları: TTB ne bağlı olarak il bazında kurulurlar, tüzel kişiliğe sahip olup taşınmaz tasarrufuna yetkilidirler. Temsilcisi Oda başkanıdır."
          ],
          [
            "Türk Diş Hekimleri Birliği:\nTüm Diş Hekimleri Odalarının birleşerek kurdukları, tüzel kişiliği haiz kamu kuruluşudur.Birlik Genel Kurulunun kararı ile taşınmaz tasarruflarına yetkili olup Birliği, Birlik Merkez Yönetim Kurulu temsil eder.\nDiş Hekimleri Odaları: İl bazında kurulan odaların tüzel kişiliği vardır. Oda genel kurulunun kararı ile oda yönetim kurulu taşınmaz tasarrufunda bulunabilir, odayı oda başkanı veya bir yönetim kurulu üyesi temsil edebilir."
          ],
          [
            "Türkiye Ziraat Odaları Birliği:Tüm Ziraat Odalarının birleşerek kurdukları, tüzel kişiliğe sahip, temsilcisi Birlik Başkanı olan bir kamu kuruluşudur.\n \nZiraat Odaları: Tüzel kişiliğe sahip kuruluşlardır. Oda başkanı temsil eder."
          ],
          [
            "Türkiye Noterler Birliği:\nNoterler arasındaki birlik, mesleki dayanışma ve gelişimi sağlamak için  kanunla kurulmuş, tüzel kişiliği haiz bir kamu kuruluşudur. Birlik adına borçlanma ve kazanma hususlarında başkana yetki verme görevi yönetim kurulunundur. Birliğin hukuki temsilci birlik başkanıdır. \n \nNoter Odaları: Noter Odalarının tüzel kişiliği yoktur."
          ],
          [
            "Türkiye Barolar Birliği:\nBütün baroların katılımıyla, tüzel kişiliği haiz, kamu kuruluşudur . Birliğin taşınmaz tasarrufuna yetkisi bulunup, birlik başkanına bu konularda yetkiyi yönetim kurulu verir. Bu yetkiyi gösterir yetki belgesi aranır.Barolar: Tüzel kişiliğe sahip kamu kurumu niteliğinde bir meslek kuruluşudur. Hukuki temsilcisi baro başkanıdır. Baro yönetim kurulunun yetki vermesi ile baro başkanı, tapu işlemlerini yapabilir. İşlemlerde yetki belgesine gerek olmayıp, yönetim kurulu kararının tasdikli örneği yeterlidir.Avukatlık Ortaklıkları: Avukatlık ortaklığı, aynı baroya kayıtlı birden çok avukatın mesleklerini icra etmek üzere kurdukları ve tüzel kişiliği olan ortaklıktır. Tüzel kişiliğini, ana sözleşmesinin, baro ortaklık siciline yazılmasıyla kazanır. Vekaletnameler ortaklık adına düzenlenir. Ortaklık, iş veya davayı takip edecek avukata yetki belgesi verir. Amacına uygun taşınmaz ve hakları edinebilir. Ortaklık payı, avukat olamayanlara devredilemez. Tüzel kişiliği payı satın alınamaz. Taşınmaz işinin amacına uygun olduğu ve temsilciyi gösteren yetki belgesi barodan verilir; tescil tüzel kişilik adına yapılır. \n \nBarolar: \nBaro başkanı ve yönetim kurulunun seçildiğine ilişkin seçim tutanağının aslı ve baro yönetim kurulunun temsil konusunda aldığı kararın aslı alınır, fotokopileri dayanak olarak eklenir ve seçimin yapıldığı tarihten itibaren, baro başkanının imzası ile iki yıl süreli imza sirküleri düzenlenir."
          ],
          [
            "Türkiye Serbest Muhasebeci Mali Müşavirler ve Yeminli Mali Müşavirler Odaları Birliği:\nBirlik bu konudaki tüm odaların katılımı ile oluşmuştur. Tüzel kişiliği haizdir. Birlik genel kurulunun yetki vermesiyle birik yönetim kurulu, taşınmaz alıp satabilir. Birlik yönetim kurulu, ipotek yapmaya, ayni haklar tesisine ve kaldırmaya yetkilidir. Hukuki temsilcisi yönetim kurulu başkanıdır.\nSerbest Muhasebeci Mali Müşavirler ve Yeminli Mali Müşavirler Odaları: Tüzel kişiliğe ve kamu kurumu niteliğine sahiptir. Taşınmaz tasarrufu yetkisi vardır, bu konuda genel kurul karar verir. Oda yönetim kurulunun, ipotek ve diğer ayni haklar tesis ve kaldırmaya yetkisi vardır."
          ],
          [
            "Türkiye Odalar ve Borsalar Birliği (TOBB):\n5590 s. Kanunla, tüzel kişiliğe ve kamu kurumu niteliğine sahip olarak kurulmuştur. Hukuki temsilcisi yönetim kurulu başkanıdır. Birlik taşınmaz almaya, satmaya, rehin etmeye, ödünç para almaya, vakıf kurmaya ve kurulanlara iştirak etmeye yetkilidir. Kanunla kurulmuş olduklarından, tapu işlemlerinde yetki belgesi getirmeleri gerekmez. Birlik başkanı olduğunu kanıtlayan veya başkasına yazılı yetki verdiyse bu kişiler işlem yapabilir.\nTOBB ‘ ne Bağlı Odalar:\n-Ticaret ve Sanayi Odaları,\n-Ticaret Odaları,-Sanayi Odaları,\n-Deniz Ticaret Odaları,\n-Ticaret Borsaları Bu odaların her biri tüzel kişiliğe sahip ve kamu kurumu niteliğindedir. \nTapu işlerinde temsile oda başkanı yetkilidir. Odalar taşınmaz alımı, satımı, rehini, ödünç para almaya yetkilidir. Yetki belgesine gerek olmayıp, oda başkanına yetki veren yönetim kurulu kararının tasdikli bir örneği yeterlidir.Ticaret Borsaları da il veya ilçelerde kurulabilir, tüzel kişiliği vardır, taşınmaz, borç alma, rehin, bağışta bulunmaya yetkilidirler. Oda başkanına yetki veren yönetim kurulu kararının tasdikli bir örneği yeterlidir."
          ],
          [
            "Türkiye Serbest Muhasebeci Mali Müşavirler ve Yeminli Mali Müşavirler Odaları Birliği:\nBirlik bu konudaki tüm odaların katılımı ile oluşmuştur. Tüzel kişiliği haizdir. Birlik genel kurulunun yetki vermesiyle birik yönetim kurulu, taşınmaz alıp satabilir. Birlik yönetim kurulu, ipotek yapmaya, ayni haklar tesisine ve kaldırmaya yetkilidir. Hukuki temsilcisi yönetim kurulu başkanıdır.Serbest Muhasebeci Mali Müşavirler ve Yeminli Mali Müşavirler Odaları: Tüzel kişiliğe ve kamu kurumu niteliğine sahiptir. Taşınmaz tasarrufu yetkisi vardır, bu konuda genel kurul karar verir. Oda yönetim kurulunun, ipotek ve diğer ayni haklar tesis ve kaldırmaya yetkisi vardır."
          ],
          [
            "Türk Telekominikasyon Anonim Şirketi"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "BİRLİKLERİN TEMSİLİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>BİRLİKLERİN TEMSİLİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Fikir ve Sanat Eserleri ile İlgili Birlikler: Fikir ve Sanat Eserleri Kanununa göre eser sahipleri bir tüzükle meslek birlikleri kurabilirler. Meslek birlikleri ve federasyon...\" />\n\n   <link rel=\"canonical\" content=\"noterlikrehberi.net/rehber/index.html?birliklerin-temsili.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"birliklerin-temsili.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"BİRLİKLERİN TEMSİLİ\",\n\n   mailsubject: \"Tavsiye: Noterlik Rehberi - BİRLİKLERİN TEMSİLİ &nbsp; &nbsp;YAZI SERVİSİ&nbsp; &nbsp;VEZNE SERVİSİ&nbsp; &nbsp;ARTES&nbsp; &nbsp;T.N.B MEVZUATI&nbsp; &nbsp;MAKALELER&nbsp; &nbsp;MEVZUAT&nbsp; &nbsp;FİHRİST\",\n\n   sharesubject: \"Noterlik Rehberi - BİRLİKLERİN TEMSİLİ &nbsp; &nbsp;YAZI SERVİSİ&nbsp; &nbsp;VEZNE SERVİSİ&nbsp; &nbsp;ARTES&nbsp; &nbsp;T.N.B MEVZUATI&nbsp; &nbsp;MAKALELER&nbsp; &nbsp;MEVZUAT&nbsp; &nbsp;FİHRİST\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"BIRLIKLERIN-TEMSILI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"birliklerin-temsili.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?birliklerin-temsili.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?birliklerin-temsili.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?birliklerin-temsili.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?birliklerin-temsili.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fbirliklerin-temsili.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>BİRLİKLERİN TEMSİLİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?birliklerin-temsili.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">BİRLİKLERİN TEMSİLİ</span></h1>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px;\">  &nbsp; <a href=\"yazi-servisi.html\" class=\"topiclink\" title=\"Mavi renkli yazılar link adresidir. Link adresine gitmek istiyorsanız, üstünü fare ile tıklayınız.\">YAZI SERVİSİ</a>  &nbsp; <a href=\"vezne-servisi.html\" class=\"topiclink\" title=\"Mavi renkli yazılar link adresidir. Link adresine gitmek istiyorsanız, üstünü fare ile tıklayınız.\">VEZNE SERVİSİ</a>  &nbsp; <a href=\"artes-arac-tescil-islemleri-dizini.html\" class=\"topiclink\" title=\"Mavi renkli yazılar link adresidir. Link adresine gitmek istiyorsanız, üstünü fare ile tıklayınız.\">ARTES</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZUATI</a>  &nbsp; <a href=\"makaleler.html\" class=\"topiclink\">MAKALELER</a>  &nbsp; <a href=\"mevzuat.html\" class=\"topiclink\" title=\"TÜM MEVZUAT\">MEVZUAT</a>  &nbsp; <a href=\"fihrist.html\" class=\"topiclink\" title=\"Noterlik Rehberi Ana Sayfa\">FİHRİST</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<div style=\"text-align: justify; text-indent: 0; padding: 0 0 0 0; margin: 0 0 0 0;\"><table class=\"genelge_gyazi_ozetleri\" >\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Normal\"><span style=\"font-weight: bold;\">Fikir ve Sanat Eserleri ile İlgili Birlikler:</span></p>\n\n<p class=\"p_Normal\"><a href=\"http://www.mevzuat.gov.tr/MevzuatMetin/1.3.5846.pdf\" target=\"_blank\" onclick=\"return HMTrackTopiclink(this);\" class=\"weblink\">Fikir ve Sanat Eserleri Kanunu</a>na göre eser sahipleri bir tüzükle meslek birlikleri kurabilirler. Meslek birlikleri ve federasyon özel hukuka tabi tüzel kişilerdir. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\" style=\"height:57px;\"><p><span style=\"font-weight: bold;\">Seyahat Acenteleri Birliği:</span></p>\n\n<p>Turizm acenteleri tarafından kurulan, tüzel kişiliği bulunan birliktir. Birliği başkan temsil eder. Bağış kabul edebilir. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türk Mühendis ve Mimar Odaları Birliği (TMMOB):</span></p>\n\n<p>6235 s. Kanunla kurulmuş bir meslek üst kuruluşu olup, tüzel kişiliğe sahiptir. Bu üst birliğe bağlı odalar vardır (Makine Müh. Odası, Harita Müh. Odası, İnşaat Müh. Odası. vb.).Hem TMMOB ham de Odalar kendi genel kurul kararlarıyla taşınmaz tasarrufunda bulunabilir; ancak, Odalar kanunla değil, tüzükle kurulmuş olduğundan Odaların genel kurul karar tutanakları TMMOB’ne gönderilir, taşınmaz tasarrufu yapacaklarına dair aldıkları karar Birliğin onaylamasından sonra geçerlidir.</p>\n\n<p>Birliğin tapu işlemleri Birlik Yönetim Kurulunun noterden onaylanmış kararı ile bu kararda yetkili tayin edilmişse vekilinin, tayin edilmemişse Birlik Merkez Yönetim kurulunun veya vekaletname ile tayin edecekleri vekillerinin istemde bulunması ile tapu işlemleri yapılabilir. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türk Eczacılar Birliği:</span></p>\n\n<p>Eczacılık mesleğinin, tüzel kişiliğe sahip bir kuruluşudur Taşınmaz tasarruflarında yetki Birlik Merkez Heyetinindir.</p>\n\n<p><span style=\"font-weight: bold;\">Eczacı Odaları: </span>Tüzel kişilikleri vardır. Temsilciyi, oda yönetim kurulu atar. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türk Veteriner Hekimleri Birliği:</span></p>\n\n<p>Ttüzel kişiliği bulunan kamu kurumu niteliğinde bir kuruluştur. Hukuki ve taşınmaz işlemlerine yetkilidir.</p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Veteriner Odaları: </span>Tüzel kişiliğe sahip, kamu kurumu niteliğinde kuruluşlardır. Taşınmaz tasarruflarına yetkileri vardır. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türk Tabipleri Birliği:</span></p>\n\n<p>Tüzel kişiliğe sahip, kamu kuruluşu niteliğinde kuruluştur. Taşınmaz tasarrufu yetkisi vardır. Temsilcisi Birlik Başkanıdır.</p>\n\n<p><span style=\"font-weight: bold;\">Tabip Odaları:</span> TTB ne bağlı olarak il bazında kurulurlar, tüzel kişiliğe sahip olup taşınmaz tasarrufuna yetkilidirler. Temsilcisi Oda başkanıdır. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türk Diş Hekimleri Birliği:</span></p>\n\n<p>Tüm Diş Hekimleri Odalarının birleşerek kurdukları, tüzel kişiliği haiz kamu kuruluşudur.Birlik Genel Kurulunun kararı ile taşınmaz tasarruflarına yetkili olup Birliği, Birlik Merkez Yönetim Kurulu temsil eder.</p>\n\n<p><span style=\"font-weight: bold;\">Diş Hekimleri Odaları: </span>İl bazında kurulan odaların tüzel kişiliği vardır. Oda genel kurulunun kararı ile oda yönetim kurulu taşınmaz tasarrufunda bulunabilir, odayı oda başkanı veya bir yönetim kurulu üyesi temsil edebilir. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türkiye Ziraat Odaları Birliği:</span>Tüm Ziraat Odalarının birleşerek kurdukları, tüzel kişiliğe sahip, temsilcisi Birlik Başkanı olan bir kamu kuruluşudur.</p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"font-weight: bold;\">Ziraat Odaları: </span>Tüzel kişiliğe sahip kuruluşlardır. Oda başkanı temsil eder.</p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türkiye Noterler Birliği:</span></p>\n\n<p>Noterler arasındaki birlik, mesleki dayanışma ve gelişimi sağlamak için &nbsp;kanunla kurulmuş, tüzel kişiliği haiz bir kamu kuruluşudur. Birlik adına borçlanma ve kazanma hususlarında başkana yetki verme görevi yönetim kurulunundur. Birliğin hukuki temsilci birlik başkanıdır. </p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"font-weight: bold;\">Noter Odaları: </span>Noter Odalarının tüzel kişiliği yoktur. </p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türkiye Barolar Birliği:</span></p>\n\n<p>Bütün baroların katılımıyla, tüzel kişiliği haiz, kamu kuruluşudur . Birliğin taşınmaz tasarrufuna yetkisi bulunup, birlik başkanına bu konularda yetkiyi yönetim kurulu verir. Bu yetkiyi gösterir yetki belgesi aranır.Barolar: Tüzel kişiliğe sahip kamu kurumu niteliğinde bir meslek kuruluşudur. Hukuki temsilcisi baro başkanıdır. Baro yönetim kurulunun yetki vermesi ile baro başkanı, tapu işlemlerini yapabilir. İşlemlerde yetki belgesine gerek olmayıp, yönetim kurulu kararının tasdikli örneği yeterlidir.Avukatlık Ortaklıkları: Avukatlık ortaklığı, aynı baroya kayıtlı birden çok avukatın mesleklerini icra etmek üzere kurdukları ve tüzel kişiliği olan ortaklıktır. Tüzel kişiliğini, ana sözleşmesinin, baro ortaklık siciline yazılmasıyla kazanır. Vekaletnameler ortaklık adına düzenlenir. Ortaklık, iş veya davayı takip edecek avukata yetki belgesi verir. Amacına uygun taşınmaz ve hakları edinebilir. Ortaklık payı, avukat olamayanlara devredilemez. Tüzel kişiliği payı satın alınamaz. Taşınmaz işinin amacına uygun olduğu ve temsilciyi gösteren yetki belgesi barodan verilir; tescil tüzel kişilik adına yapılır. </p>\n\n<p><span style=\"font-size: 13px; color: #000000;\">&nbsp;</span></p>\n\n<p><span class=\"f_Arial12\" style=\"font-weight: bold;\">Barolar:</span><span class=\"f_Arial12\"> </span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\"><a href=\"avukatlik-kanunu.html#madde97\" class=\"topiclink\">Baro başkanı</a> ve yönetim kurulunun seçildiğine ilişkin seçim tutanağının aslı ve baro yönetim kurulunun temsil konusunda aldığı kararın aslı alınır, fotokopileri dayanak olarak eklenir ve seçimin yapıldığı tarihten itibaren, baro başkanının imzası ile iki yıl süreli imza sirküleri düzenlenir.</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türkiye Serbest Muhasebeci Mali Müşavirler ve Yeminli Mali Müşavirler Odaları Birliği:</span></p>\n\n<p>Birlik bu konudaki tüm odaların katılımı ile oluşmuştur. Tüzel kişiliği haizdir. Birlik genel kurulunun yetki vermesiyle birik yönetim kurulu, taşınmaz alıp satabilir. Birlik yönetim kurulu, ipotek yapmaya, ayni haklar tesisine ve kaldırmaya yetkilidir. Hukuki temsilcisi yönetim kurulu başkanıdır.</p>\n\n<p><span style=\"font-weight: bold;\">Serbest Muhasebeci Mali Müşavirler ve Yeminli Mali Müşavirler Odaları: </span>Tüzel kişiliğe ve kamu kurumu niteliğine sahiptir. Taşınmaz tasarrufu yetkisi vardır, bu konuda genel kurul karar verir. Oda yönetim kurulunun, ipotek ve diğer ayni haklar tesis ve kaldırmaya yetkisi vardır.<span style=\"font-weight: bold;\"> </span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p><span style=\"font-weight: bold;\">Türkiye Odalar ve Borsalar Birliği (TOBB):</span></p>\n\n<p>5590 s. Kanunla, tüzel kişiliğe ve kamu kurumu niteliğine sahip olarak kurulmuştur. Hukuki temsilcisi yönetim kurulu başkanıdır. Birlik taşınmaz almaya, satmaya, rehin etmeye, ödünç para almaya, vakıf kurmaya ve kurulanlara iştirak etmeye yetkilidir. Kanunla kurulmuş olduklarından, tapu işlemlerinde yetki belgesi getirmeleri gerekmez. Birlik başkanı olduğunu kanıtlayan veya başkasına yazılı yetki verdiyse bu kişiler işlem yapabilir.</p>\n\n<p>TOBB ‘ ne Bağlı Odalar:</p>\n\n<p>-Ticaret ve Sanayi Odaları,</p>\n\n<p>-Ticaret Odaları,-Sanayi Odaları,</p>\n\n<p>-Deniz Ticaret Odaları,</p>\n\n<p>-Ticaret Borsaları Bu odaların her biri tüzel kişiliğe sahip ve kamu kurumu niteliğindedir. </p>\n\n<p>Tapu işlerinde temsile oda başkanı yetkilidir. Odalar taşınmaz alımı, satımı, rehini, ödünç para almaya yetkilidir. Yetki belgesine gerek olmayıp, oda başkanına yetki veren yönetim kurulu kararının tasdikli bir örneği yeterlidir.Ticaret Borsaları da il veya ilçelerde kurulabilir, tüzel kişiliği vardır, taşınmaz, borç alma, rehin, bağışta bulunmaya yetkilidirler. Oda başkanına yetki veren yönetim kurulu kararının tasdikli bir örneği yeterlidir.</p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\" style=\"font-weight: bold;\">Türkiye Serbest Muhasebeci Mali Müşavirler ve Yeminli Mali Müşavirler Odaları Birliği:</span></p>\n\n<p class=\"p_Arial12\" style=\"page-break-inside: auto; page-break-after: auto;\"><span class=\"f_Arial12\">Birlik bu konudaki tüm odaların katılımı ile oluşmuştur. Tüzel kişiliği haizdir. Birlik genel kurulunun yetki vermesiyle birik yönetim kurulu, taşınmaz alıp satabilir. Birlik yönetim kurulu, ipotek yapmaya, ayni haklar tesisine ve kaldırmaya yetkilidir. Hukuki temsilcisi yönetim kurulu başkanıdır.Serbest Muhasebeci Mali Müşavirler ve Yeminli Mali Müşavirler Odaları: Tüzel kişiliğe ve kamu kurumu niteliğine sahiptir. Taşınmaz tasarrufu yetkisi vardır, bu konuda genel kurul karar verir. Oda yönetim kurulunun, ipotek ve diğer ayni haklar tesis ve kaldırmaya yetkisi vardır. </span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Normal\"><span class=\"f_Arial12\" style=\"font-weight: bold;\"><a href=\"temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html#trktelekomnkasyonanonmrket\" class=\"topiclink\">Türk Telekominikasyon Anonim Şirketi</a></span></p>\n\n</td>\n\n</tr>\n\n</table>\n\n</div>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"birliklerin-temsili.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 30.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:55.334229"
}