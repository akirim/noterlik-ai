{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\burs-yonetmeligi.html",
    "title": "BURS YÖNETMELİĞİ - TNB",
    "description": "Madde 1-(Değişik - YK 17.08.2017 - 89) Atatürk'ün 100. Doğum yılı nedeniyle Türkiye Noterler Birliğince,",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ BURS YÖNETMELİĞİ - TNB Email Gönder BURS YÖNETMELİĞİ - TNB << Fihrist-Ana sayfa >> TÜRKİYE NOTERLER BİRLİĞİ BURS YÖNETMELİĞİ GENELGE     GENEL YAZI    TÜM GEN. G. YAZI    GEN. G. YAZI ÖZET    BİRLEŞ. GEN    TÜM DANIŞ GÖRÜŞ    T.N.B MEVZ Madde 1-(Değişik - YK 17.08.2017 - 89) Atatürk'ün 100. Doğum yılı nedeniyle Türkiye Noterler Birliğince, a) 3. sınıf noterlikte hizmet veren noterler ile noterliklerde ve Türkiye Noterler Birliği organlarında çalışan personelin Açıköğretim Fakülteleri hariç olmak üzere Türkiye ve KKTC’deki öğretim kurumlarında ön lisans ve lisansta okuyan çocukları ile; b) Çalışmakta veya emekli iken vefat eden noterlerin ilköğretim ve ortaöğretimde ya da Açık öğretim fakülteleri hariç olmak üzere Türkiye ve KKTC’deki öğretim kurumlarında ön lisans ve lisansta okuyan çocuklarının eğitim ve öğretim giderlerine katkıda bulunmak ve yardımcı olmak amacıyla bu burs ihdas edilmiştir. Yönetmelik kapsamı Madde 2- (Değişik - YK 17.08.2017 - 89) Türkiye Noterler Birliği tarafından verilecek olan bursun miktarı, adedi, ödenmesine ait işlemler, işlemlerden doğan hak ve yükümlülükler bu Yönetmelik hükümlerine göre düzenlenir ve yürütülür. Bursun gelir kaynakları Madde 3- a) Türkiye Noterler Birliği Kongrelerince bütçesinden bu fasla ayıracağı meblağ, a) Bağışlar, b) Sair gelirler. Bursun kapsamı Madde 4- (Değişik - YK 17.08.2017 - 89) 3.sınıf noterliklerde görev yapan noterler ile noterlikler ve Türkiye Noterler Birliği organlarında çalışan personelin Açıköğretim Fakülteleri hariç olmak üzere Türkiye ve KKTC’deki öğretim kurumlarında ön lisans ve lisansta okuyan çocukları ile çalışmakta veya emekli iken vefat eden noterlerin ilköğretim, ortaöğretim, ön lisans ve lisansta okuyan çocuklarına verilir. Başvurma Madde 5- (Değişik - YK 17.08.2017 - 89) Burs başvurusu, Türkiye Noterler Birliği internet sitesinde yer alan başvuru formu doldurularak yapılır. Çalışmakta iken veya emekli iken vefat eden noterlerin çocukları ile Türkiye Noterler Birliği internet sitesi üzerinden başvuru imkanı bulunmayanlar için posta yoluyla veya elden başvuru imkanı da vardır. Başvurular her öğretim yılı Eylül ayının ilk haftası başlayıp Ekim ayı sonuna kadar devam eder. Bu tarihten sonra yapılan başvurular bir sonraki öğretim yılının burs yardımında yeniden başvurması durumunda değerlendirmeye alınır. Madde 6- (Değişik - YK 17.08.2017 - 89) a) Noterlik Personeli tarafından Türkiye Noterler Birliği internet sitesi üzerinden yapılan başvurular, çalıştığı noterlik yetkilisi noter veya noter vekili tarafından kontrol edilip onaylanması zorunludur. b) Her yıl Ekim ayı sonuna kadar yapılan başvurular Türkiye Noterler Birliği Yönetim Kurulu tarafından Kasım ayı içinde değerlendirip karara bağlanır. c) Yönetim Kurulunun ilgili kararı Noterlik İlişkileri Müdürlüğü tarafından istek sahiplerine Türkiye Noterler Birliği internet sitesi üzerinden veya posta yolu ile bildirilir. d) Başvuruda verilen bilgilerin içeriği Birlikçe gizli tutulur. Burs vermede takdir hakkı Madde 7-(Değişik - YK 17.08.2017 - 89) Başvurudaki bilgilerin ışığında burstan yararlandırma hakkını takdir, tamamen Yönetim Kuruluna aittir. a) Ana babanın mali durumu, b) Ana babanın ikamet ettiği yer ile öğretim kurumunun bulunduğu yer, d) Öğretim kurumuna giriş veya ara sınıflardaki başarı derecesi; Bu takdir sırasında dikkate alınır. Burs miktarı Madde 8- (1994 - 23. Kongre kararı ile değişik) Burs, Yüksek öğrenimdeki öğrencilere Kredi ve Yurtlar Kurumunun o yıl için öğrencilere verdiği krediye eşit miktarda ödenir. Çalışmakta veya emekli iken vefat eden noterlerin, orta okul ve lisede okuyan çocuklarına bu miktarın yarısı oranında, ilk okulda okuyanlara ise aynı miktarın üçte biri oranında burs verilir. Kredi ve Yurtlar Kurumunun ödediği miktarının arttırılması halinde, Birlikçe ödenen burs da arttırılır. Burs adedi Madde 9- (1994 - 23. Kongre kararı ile değişik) Burs verilecek öğrenci adedi, her yıl bütçeye konulacak ödenek miktarına göre Yönetim Kurulunca tespit olunur. Bir kimsenin birden fazla çocuğuna burs verilip verilmeyeceği hususu da ödenek durumuna göre her yıl Yönetim Kurulunca belirlenir. Burs süresi Madde 10- (Değişik - YK 17.08.2017 - 89) Burs süresi, öğrencinin kayıtlı olduğu ve devam ettiği öğretim kurumunun, varsa hazırlık sınıfı süresi de dahil olmak üzere öğrenim süresi kadardır. Yaz tatili dönemi olan Temmuz, Ağustos ve Eylül aylarına ilişkin burs ödenmez. (Son fıkra YK - 15.1.2010 - 76 sayılı kararı ile eklenmiştir.) Birliğimizden burs almakta iken Yönetmelikte gösterilen nedenlerle bursu kesilen öğrencinin daha sonra tekrar burs almaya hak kazanması halinde uygulanacak burs süresi, son öğrenim gördüğü kurumun öğrenim süresi ile sınırlı olmak ve önce ödenen burs süresi bundan düşürülmek suretiyle belirlenir. Ödeme şekli Madde 11- (Değişik - YK 17.08.2017 - 89) Burs almaya hak kazanan öğrencilere Türkiye Noterler Birliği Noterlik İlişkileri Müdürlüğünce föy tahsis edilir. Noterlik İlişkileri Müdürlüğü başvuruda bildirilen öğrenciye ait hesap numarasının bulunduğu havale listesini, ödemenin yapılabilmesi için Mali İşler Müdürlüğüne gönderir. Burs ödemesi, ait olduğu ayı takip eden ayın, ilk on günlük dönemi içinde ödenir. Bursun kesilmesi Madde 12-(Değişik-YK 17.08.2017-89) A) Burs almakta olan öğrencinin: a)Geçici sağlık sebepleri dışında kendi isteği ile öğrenimini bırakması,b)Herhangi bir sebeple öğrenim gördüğü kurumdan çıkarılması,c)Gerçeğe aykırı beyanda bulunması.d) (Değişik - YK 22.08.2016 - 16) Genel not ortalamasının 4'lük sistemde 2.00’nin, 5’îik sistemde 2.50’nin, 10O'lük sistemde ise 53.33’ün altında olması, B) Burs almakta olan öğrencinin noter olan ana/babasının noterlikten ayrılması, Noterlikte ve Birlik Organlarında çalışan ana/babasının herhangi bir nedenle görevinin sona ermesi hallerinde, öğrenciye ödenmekte olan burs kesilir. Ancak öğrencinin belgelendirilmiş sağlık nedeni ile öğrenimine ara vermesi halinde o süreye mahsus burs kesilir. Öğrenimine başladığında yeniden devam eder. Öğrencinin noterlikte veya Birlik Organlarında çalışan ana/babasının o yerden ayrılarak ara vermeksizin başka bir noterlikte veya Birlik Organlarında çalışmaya başlaması bursun kesilmesini gerektirmez. (Değişik - YK 26.07.2021 - 47) Öğrencinin noterlikte veya Birlik organlarında çalışan ana/babasının ölümü halinde verilmekte olan burs kesilmez. Öğrencinin noterlikte veya Birlik organlarında çalışan ana/babasının yaş hariç emeklilik nedeniyle ayrılması durumunda o öğretim yılı sonuna kadar bursu devam eder. Ancak emekli maaşı alacak şekilde veya yaş tahdidine tabi tutularak ayrılması durumunda öğrenim süresi kadar burs almaya devam eder. 3. Sınıf noterliklerde görev yapan noterin bir üst sınıf noterliğe atanması halinde o öğretim yılı sonuna kadar burs ödenmeye devam edilir. Öğretim yılı sonunda burs kesilir. (1996 yılı 25. Olağan Kongre kararı ile ek) Burs almakta olan öğrencinin okumakta olduğu öğretim kurumundan, arzusuna daha uygun başka bir öğretim kurumuna yatay geçiş yapması bursun kesilmesini gerektirmez. Ancak ödenek durumu itibariyle bu konudaki taleplerin kabul edilip edilmemesi Yönetim Kurulunca takdir edilir. Daha önce emeklilik nedeniyle noterlikten ayrılan personelin başka bir noterlikte tekrar çalışmaya başladıktan sonra çocuğuna burs verilmişse, bu sonuncu noterlikte herhangi bir nedenle görevinin sona ermesi halinde verilmekte olan burs kesilmez. Burs kesiminin bildirilmesi Madde 13- Herhangi bir nedenle bursun kesilmesi halinde keyfiyet en çabuk ve en güvenilir yol ile öğrenciye ana/babasına ve ödemeyi yapan (banka veya Muhasebe Müdürlüğü gibi) mercilere bildirilir. Bursun devamı Madde 14- (Değişik - YK 17.08.2017 - 89) Kendisine burs verilen öğrenci, her öğretim yılı Ekim ayı sonuna kadar portalden yeni bir başvuru yapmak zorunda olup, devam ettiği öğretim kurumundan aldığı belgeyi (not dökümü - transkript, öğrenciye ait nüfus cüzdanı, öğrenci belgesi vd.) sisteme eksiksiz yüklemek zorundadır. Noterliklerde çalışan personel çocuklarının ana/babasının halen çalışmakta olduğuna dair bilginin çalıştığı noterlik görevlisi noter veya noter vekili tarafından Türkiye Noterler Birliği internet sitesi üzerinden her öğretim yılı Ekim ayı sonuna kadar onaylanması zorunludur. Onaylanmayan başvurular Türkiye Noterler Birliği tarafından değerlendirmeye alınmaz. Çalışmakta veya emekli iken vefat eden noterlerin çocukları da her yıl Ekim ayı sonuna kadar başvurularını elden veya posta yolu ile yenilemek zorundadır. Madde 15- Burs tahsisi müktesep hak doğurmaz. T.N.B. Yönetim Kurulu her öğrenci veya tüm burs alan öğrenciler için kararlarını yeniden gözden geçirme, bursu kaldırma, muvakkaten kesme, yeni düzenlemeler ve Yönetmelikte gerekli değişiklikleri yapmaya tam yetkilidir. Ek Madde 1- (Değişik - YK 15.1.2010 - 76) Her yıl bütçe ve ödenek durumuna göre Yönetim Kurulu tarafından belirlenecek sayıda öğrenciye burs verilir. Sayının belirlenmesini takiben burs verilecek öğrenciler Ankara Üniversitesi Hukuk Fakültesi Öğrenci Vakfınca tespit edilerek Birliğe bildirilir. Ek madde 2- (YK 15.1.2010 - 76 sayılı kararı ile eklenmiştir.) Hukuk veya diğer fakültelerde okuyan, Birlik Yönetim Kurulu tarafından sayısı tespit edilecek öğrencilerden Başkan tarafından belirlenecek olanlara burs verilir. Yürürlük Madde 16- Bu Yönetmelik değişiklikleri ile birlikte 27/01/1995 tarihinde yürürlüğe girer.* Yürütme Madde 17- Bu Yönetmelik hükümlerini Türkiye Noterler Birliği Başkanı yürütür. *Türkiye Noterler Birliğinin 23. Kongresinin 04.06.1994 tarihinde değişikliklerin yapılması konusunda Yönetim Kuruluna verdiği yetkiye dayanılarak bazı hükümlerinde değişiklik yapılmış ve Yönetim Kurulunun 27.01.1995 günlü toplantısında kabul edilerek yürürlüğe girmiştir. Güncelleme: 14.09.2021 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fburs-yonetmeligi.html",
        "title": "",
        "target": "",
        "type": "internal"
      },
      {
        "text": "BURS YÖNETMELİĞİ - TNB",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?burs-yonetmeligi.html",
        "title": "",
        "target": "_top",
        "type": "internal"
      },
      {
        "text": "TÜRKİYE NOTERLER BİRLİĞİ BURS YÖNETMELİĞİ",
        "href": "http://portal.tnb.org.tr/Lists/TNBYonetmelikler/Attachments/13/T%C3%BCrkiye%20Noterler%20Birli%C4%9Fi%20Burs%20Y%C3%B6netmeli%C4%9Fi.pdf",
        "title": "",
        "target": "_blank",
        "type": "external"
      },
      {
        "text": "",
        "href": "genelgeler.html",
        "title": "GENELGELER",
        "target": "",
        "type": "internal"
      },
      {
        "text": "GENELGE",
        "href": "genelgeler.html",
        "title": "GENELGELER",
        "target": "",
        "type": "internal"
      },
      {
        "text": "GENEL YAZI",
        "href": "genel-yazilar.html",
        "title": "GENEL YAZILAR",
        "target": "",
        "type": "internal"
      },
      {
        "text": "TÜM GEN. G. YAZI",
        "href": "genelge-ve-genel-yazilarin-tumu.html",
        "title": "GEN.VE GENEL YAZILARIN TÜMÜ",
        "target": "",
        "type": "internal"
      },
      {
        "text": "GEN. G. YAZI ÖZET",
        "href": "genelge-ve-genel-yazilar-islemlere-gore.html",
        "title": "GENELGE VE GENEL YAZI ÖZETLERİ",
        "target": "",
        "type": "internal"
      },
      {
        "text": "BİRLEŞ. GEN",
        "href": "genelgeler-birlestirilmis-genelgeler.html",
        "title": "BİRLEŞTİRİLMİŞ GENELGELER",
        "target": "",
        "type": "internal"
      },
      {
        "text": "TÜM DANIŞ GÖRÜŞ",
        "href": "tnb-danismanlik-goruslerinin-tumu.html",
        "title": "DANIŞMANLIK GÖRÜŞLERİNİN TÜMÜ",
        "target": "",
        "type": "internal"
      },
      {
        "text": "T.N.B MEVZ",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "(Değişik - YK 26.07.2021 - 47)",
        "href": "2021-262-sayili-genelyazi.html",
        "title": "",
        "target": "",
        "type": "internal"
      },
      {
        "text": "Güncelleme: 14.09.2021",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "BURS YÖNETMELİĞİ - TNB"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>BURS YÖNETMELİĞİ - TNB</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Madde 1-(Değişik - YK 17.08.2017 - 89) Atatürk'ün 100. Doğum yılı nedeniyle Türkiye Noterler Birliğince,\" />\n\n   <link rel=\"canonical\" content=\"noterlikrehberi.net/rehber/index.html?burs-yonetmeligi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"burs-yonetmeligi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"BURS YÖNETMELİĞİ - TNB\",\n\n   mailsubject: \"Tavsiye: Noterlik Rehberi - TÜRKİYE NOTERLER BİRLİĞİ BURS YÖNETMELİĞİ &nbsp; &nbsp;GENELGE &nbsp; &nbsp;GENEL YAZI&nbsp; &nbsp;TÜM GEN. G. YAZI&nbsp; &nbsp;GEN. G. YAZI ÖZET&nbsp; &nbsp;BİRLEŞ. GEN&nbsp; &nbsp;TÜM DANIŞ GÖRÜŞ&nbsp; &nbsp;T.N.B MEVZ\",\n\n   sharesubject: \"Noterlik Rehberi - TÜRKİYE NOTERLER BİRLİĞİ BURS YÖNETMELİĞİ &nbsp; &nbsp;GENELGE &nbsp; &nbsp;GENEL YAZI&nbsp; &nbsp;TÜM GEN. G. YAZI&nbsp; &nbsp;GEN. G. YAZI ÖZET&nbsp; &nbsp;BİRLEŞ. GEN&nbsp; &nbsp;TÜM DANIŞ GÖRÜŞ&nbsp; &nbsp;T.N.B MEVZ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"BURS-YONETMELIGI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"burs-yonetmeligi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?burs-yonetmeligi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?burs-yonetmeligi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?burs-yonetmeligi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?burs-yonetmeligi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fburs-yonetmeligi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>BURS YÖNETMELİĞİ - TNB</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?burs-yonetmeligi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: center;\"><a href=\"http://portal.tnb.org.tr/Lists/TNBYonetmelikler/Attachments/13/T%C3%BCrkiye%20Noterler%20Birli%C4%9Fi%20Burs%20Y%C3%B6netmeli%C4%9Fi.pdf\" target=\"_blank\" onclick=\"return HMTrackTopiclink(this);\" class=\"weblink\">TÜRKİYE NOTERLER BİRLİĞİ BURS YÖNETMELİĞİ</a></p>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; <a href=\"genelgeler.html\" class=\"topiclink\" title=\"GENELGELER\"> </a></span><span class=\"f_Templatebuton_9\" style=\"font-size: 13px;\"><a href=\"genelgeler.html\" class=\"topiclink\" title=\"GENELGELER\">GENELGE </a>  &nbsp; <a href=\"genel-yazilar.html\" class=\"topiclink\" title=\"GENEL YAZILAR\">GENEL YAZI</a>  &nbsp; <a href=\"genelge-ve-genel-yazilarin-tumu.html\" class=\"topiclink\" title=\"GEN.VE GENEL YAZILARIN TÜMÜ\">TÜM GEN. G. YAZI</a>  &nbsp; <a href=\"genelge-ve-genel-yazilar-islemlere-gore.html\" class=\"topiclink\" title=\"GENELGE VE GENEL YAZI ÖZETLERİ\">GEN. G. YAZI ÖZET</a>  &nbsp; <a href=\"genelgeler-birlestirilmis-genelgeler.html\" class=\"topiclink\" title=\"BİRLEŞTİRİLMİŞ GENELGELER\">BİRLEŞ. GEN</a>  &nbsp; <a href=\"tnb-danismanlik-goruslerinin-tumu.html\" class=\"topiclink\" title=\"DANIŞMANLIK GÖRÜŞLERİNİN TÜMÜ\">TÜM DANIŞ GÖRÜŞ</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZ</a></span></p>\n\n<p class=\"p_Templatebuton_9\"><span class=\"f_Templatebuton_9\">&nbsp;</span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><span style=\"font-weight: bold;\">Madde 1-(Değişik - YK 17.08.2017 - 89) </span>Atatürk'ün 100. Doğum yılı nedeniyle Türkiye Noterler Birliğince,</p>\n\n<p>&nbsp;</p>\n\n<p>a) 3. sınıf noterlikte hizmet veren noterler ile noterliklerde ve Türkiye Noterler Birliği organlarında çalışan personelin Açıköğretim Fakülteleri hariç olmak üzere Türkiye ve KKTC’deki öğretim kurumlarında ön lisans ve lisansta okuyan çocukları ile;</p>\n\n<p>&nbsp;</p>\n\n<p>b) Çalışmakta veya emekli iken vefat eden noterlerin ilköğretim ve ortaöğretimde ya da Açık öğretim fakülteleri hariç olmak üzere Türkiye ve KKTC’deki öğretim kurumlarında ön lisans ve lisansta okuyan çocuklarının eğitim ve öğretim giderlerine katkıda bulunmak ve yardımcı olmak amacıyla bu burs ihdas edilmiştir.</p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">&nbsp;</span></p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">Yönetmelik kapsamı</span></p>\n\n<p><span style=\"font-weight: bold;\">Madde 2- (Değişik - YK 17.08.2017 - 89) </span>Türkiye Noterler Birliği tarafından verilecek olan bursun miktarı, adedi, ödenmesine ait işlemler, işlemlerden doğan hak ve yükümlülükler bu Yönetmelik hükümlerine göre düzenlenir ve yürütülür.</p>\n\n<p>&nbsp;</p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">Bursun gelir kaynakları</span></p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">Madde 3- </span>a) Türkiye Noterler Birliği Kongrelerince bütçesinden bu fasla ayıracağı meblağ,</p>\n\n<p>a) Bağışlar,</p>\n\n<p>b) Sair gelirler.</p>\n\n<p>&nbsp;</p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">Bursun kapsamı</span></p>\n\n<p><span style=\"font-weight: bold;\">Madde 4- (Değişik - YK 17.08.2017 - 89) </span>3.sınıf noterliklerde görev yapan noterler ile noterlikler ve Türkiye Noterler Birliği organlarında çalışan personelin Açıköğretim Fakülteleri hariç olmak üzere Türkiye ve KKTC’deki öğretim kurumlarında ön lisans ve lisansta okuyan çocukları ile çalışmakta veya emekli iken vefat eden noterlerin ilköğretim, ortaöğretim, ön lisans ve lisansta okuyan çocuklarına verilir.</p>\n\n<p>&nbsp;</p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">Başvurma</span></p>\n\n<p style=\"line-height: 1.36;\"><span style=\"font-weight: bold;\">Madde 5- (Değişik - YK 17.08.2017 - 89) </span>Burs başvurusu, Türkiye Noterler Birliği internet sitesinde yer alan başvuru formu doldurularak yapılır.</p>\n\n<p style=\"text-indent: 24px;\">Çalışmakta iken veya emekli iken vefat eden noterlerin çocukları ile Türkiye Noterler Birliği internet sitesi üzerinden başvuru imkanı bulunmayanlar için posta yoluyla veya elden başvuru imkanı da vardır.</p>\n\n<p style=\"text-indent: 24px;\">Başvurular her öğretim yılı Eylül ayının ilk haftası başlayıp Ekim ayı sonuna kadar devam eder. Bu tarihten sonra yapılan başvurular bir sonraki öğretim yılının burs yardımında yeniden başvurması durumunda değerlendirmeye alınır<span style=\"font-family: 'Times New Roman',Times,Georgia,serif;\">.</span></p>\n\n<p style=\"text-indent: 24px;\"><span style=\"font-family: 'Times New Roman',Times,Georgia,serif;\">&nbsp;</span></p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">Madde 6- (Değişik - YK 17.08.2017 - 89)</span></p>\n\n<p style=\"text-indent: -24px; margin: 0 0 0 24px;\"><span style=\"font-weight: bold;\">&nbsp;</span></p>\n\n<p>a) Noterlik Personeli tarafından Türkiye Noterler Birliği internet sitesi üzerinden yapılan başvurular, çalıştığı noterlik yetkilisi noter veya noter vekili tarafından kontrol edilip onaylanması zorunludur.</p>\n\n<p>&nbsp;</p>\n\n<p>b) Her yıl Ekim ayı sonuna kadar yapılan başvurular Türkiye Noterler Birliği Yönetim Kurulu tarafından Kasım ayı içinde değerlendirip karara bağlanır.</p>\n\n<p>&nbsp;</p>\n\n<p>c) Yönetim Kurulunun ilgili kararı Noterlik İlişkileri Müdürlüğü tarafından istek sahiplerine Türkiye Noterler Birliği internet sitesi üzerinden veya posta yolu ile bildirilir.</p>\n\n<p>d) Başvuruda verilen bilgilerin içeriği Birlikçe gizli tutulur.</p>\n\n<p>&nbsp;</p>\n\n<p><span style=\"font-weight: bold;\">Burs vermede takdir hakkı</span></p>\n\n<p><span style=\"font-weight: bold;\">Madde 7-(Değişik - YK 17.08.2017 - 89) </span>Başvurudaki bilgilerin ışığında burstan yararlandırma hakkını takdir, tamamen Yönetim Kuruluna aittir.</p>\n\n<p>a) Ana babanın mali durumu,</p>\n\n<p>b) Ana babanın ikamet ettiği yer ile öğretim kurumunun bulunduğu yer,</p>\n\n<p>d) Öğretim kurumuna giriş veya ara sınıflardaki başarı derecesi; Bu takdir sırasında dikkate alınır.</p>\n\n<p>&nbsp;</p>\n\n<p><span style=\"font-weight: bold;\">Burs miktarı</span></p>\n\n<p><span style=\"font-weight: bold;\">Madde 8- (1994 - 23. Kongre kararı ile değişik) </span>Burs, Yüksek öğrenimdeki öğrencilere Kredi ve Yurtlar Kurumunun o yıl için öğrencilere verdiği krediye eşit miktarda ödenir. Çalışmakta veya emekli iken vefat eden noterlerin, orta okul ve lisede okuyan çocuklarına bu miktarın yarısı oranında, ilk okulda okuyanlara ise aynı miktarın üçte biri oranında burs verilir. Kredi ve Yurtlar Kurumunun ödediği miktarının arttırılması halinde, Birlikçe ödenen burs da arttırılır.</p>\n\n<p>&nbsp;</p>\n\n<p><span style=\"font-weight: bold;\">Burs adedi</span></p>\n\n<p><span style=\"font-weight: bold;\">Madde 9- (1994 - 23. Kongre kararı ile değişik) </span>Burs verilecek öğrenci adedi, her yıl bütçeye konulacak ödenek miktarına göre Yönetim Kurulunca tespit olunur. Bir kimsenin birden fazla çocuğuna burs verilip verilmeyeceği hususu da ödenek durumuna göre her yıl Yönetim Kurulunca belirlenir.</p>\n\n<p>&nbsp;</p>\n\n<p><span style=\"font-weight: bold;\">Burs süresi</span></p>\n\n<p style=\"line-height: 1.36;\"><span style=\"font-weight: bold;\">Madde 10- (Değişik - YK 17.08.2017 - 89) </span>Burs süresi, öğrencinin kayıtlı olduğu ve devam ettiği öğretim kurumunun, varsa hazırlık sınıfı süresi de dahil olmak üzere öğrenim süresi kadardır.</p>\n\n<p>Yaz tatili dönemi olan Temmuz, Ağustos ve Eylül aylarına ilişkin burs ödenmez.</p>\n\n<p>&nbsp;</p>\n\n<p><span style=\"font-weight: bold;\">(Son fıkra YK - 15.1.2010 - 76 sayılı kararı ile eklenmiştir.) </span>Birliğimizden burs almakta iken Yönetmelikte gösterilen nedenlerle bursu kesilen öğrencinin daha sonra tekrar burs almaya hak kazanması halinde uygulanacak burs süresi, son öğrenim gördüğü kurumun öğrenim süresi ile sınırlı olmak ve önce ödenen burs süresi bundan düşürülmek suretiyle belirlenir.</p>\n\n<p>&nbsp;</p>\n\n<p><span style=\"font-weight: bold;\">Ödeme şekli</span></p>\n\n<p style=\"line-height: 1.36;\"><span style=\"font-weight: bold;\">Madde 11- (Değişik - YK 17.08.2017 - 89) </span>Burs almaya hak kazanan öğrencilere Türkiye Noterler Birliği Noterlik İlişkileri Müdürlüğünce föy tahsis edilir.</p>\n\n<p>Noterlik İlişkileri Müdürlüğü başvuruda bildirilen öğrenciye ait hesap numarasının bulunduğu havale listesini, ödemenin yapılabilmesi için Mali İşler Müdürlüğüne gönderir.</p>\n\n<p>Burs ödemesi, ait olduğu ayı takip eden ayın, ilk on günlük dönemi içinde ödenir.</p>\n\n<p>&nbsp;</p>\n\n<p style=\"line-height: 1.32; page-break-inside: avoid; page-break-after: avoid;\"><span style=\"font-weight: bold;\">Bursun kesilmesi</span></p>\n\n<p style=\"line-height: 1.32; page-break-inside: avoid; page-break-after: avoid;\"><span style=\"font-weight: bold;\">Madde 12-(Değişik-YK 17.08.2017-89)</span></p>\n\n<p style=\"line-height: 1.32;\"><span style=\"font-weight: bold;\">A) </span>Burs almakta olan öğrencinin:</p>\n\n<p style=\"text-indent: 0; line-height: 1.32; padding-left: 20px; margin-left: 0;\"><span class=\"f_Normal\" style=\"display:inline-block;width:20px;margin-left:-20px\">a)</span>Geçici sağlık sebepleri dışında kendi isteği ile öğrenimini bırakması,</p><p style=\"text-indent: 0; line-height: 1.32; padding-left: 20px; margin-left: 0;\"><span class=\"f_Normal\" style=\"display:inline-block;width:20px;margin-left:-20px\">b)</span>Herhangi bir sebeple öğrenim gördüğü kurumdan çıkarılması,</p><p style=\"text-indent: 0; line-height: 1.32; padding-left: 20px; margin: 0 0 16px 0;\"><span class=\"f_Normal\" style=\"display:inline-block;width:20px;margin-left:-20px\">c)</span>Gerçeğe aykırı beyanda bulunması.</p><p style=\"line-height: 1.38; margin: 0 0 16px 0;\"><span style=\"font-weight: bold;\">d) (Değişik - YK 22.08.2016 - 16) </span>Genel not ortalamasının 4'lük sistemde 2.00’nin, 5’îik sistemde 2.50’nin, 10O'lük sistemde ise 53.33’ün altında olması,</p>\n\n<p style=\"line-height: 1.32; margin: 0 0 16px 0;\"><span style=\"font-weight: bold;\">B) </span>Burs almakta olan öğrencinin noter olan ana/babasının noterlikten ayrılması, Noterlikte ve Birlik Organlarında çalışan ana/babasının herhangi bir nedenle görevinin sona ermesi hallerinde, öğrenciye ödenmekte olan burs kesilir.</p>\n\n<p style=\"line-height: 1.32; margin: 0 0 16px 0;\">Ancak öğrencinin belgelendirilmiş sağlık nedeni ile öğrenimine ara vermesi halinde o süreye mahsus burs kesilir. Öğrenimine başladığında yeniden devam eder.</p>\n\n<p style=\"line-height: 1.32; margin: 0 0 16px 0;\">Öğrencinin noterlikte veya Birlik Organlarında çalışan ana/babasının o yerden ayrılarak ara vermeksizin başka bir noterlikte veya Birlik Organlarında çalışmaya başlaması bursun kesilmesini gerektirmez.</p>\n\n<p style=\"line-height: 1.32;\"><a id=\"deiik-yk26.07.2021-47\" class=\"hmanchor\"></a><span style=\"font-weight: bold;\"><a href=\"2021-262-sayili-genelyazi.html\" class=\"topiclink\">(Değişik - YK 26.07.2021 - 47)</a> </span>Öğrencinin noterlikte veya Birlik organlarında çalışan ana/babasının ölümü halinde verilmekte olan burs kesilmez.</p>\n\n<p style=\"text-indent: 49px; line-height: 1.32;\">Öğrencinin noterlikte veya Birlik organlarında çalışan ana/babasının yaş hariç emeklilik nedeniyle ayrılması durumunda o öğretim yılı sonuna kadar bursu devam eder.</p>\n\n<p style=\"text-indent: 49px; line-height: 1.32; margin: 0 0 16px 0;\">Ancak emekli maaşı alacak şekilde veya yaş tahdidine tabi tutularak ayrılması durumunda öğrenim süresi kadar burs almaya devam eder.</p>\n\n<p style=\"line-height: 1.32; margin: 0 0 16px 0;\">3. Sınıf noterliklerde görev yapan noterin bir üst sınıf noterliğe atanması halinde o öğretim yılı sonuna kadar burs ödenmeye devam edilir. Öğretim yılı sonunda burs kesilir.</p>\n\n<p style=\"line-height: 1.32; margin: 0 0 16px 0;\"><span style=\"font-weight: bold;\">(1996 yılı 25. Olağan Kongre kararı ile ek) </span>Burs almakta olan öğrencinin okumakta olduğu öğretim kurumundan, arzusuna daha uygun başka bir öğretim kurumuna yatay geçiş yapması bursun kesilmesini gerektirmez. Ancak ödenek durumu itibariyle bu konudaki taleplerin kabul edilip edilmemesi Yönetim Kurulunca takdir edilir.</p>\n\n<p style=\"line-height: 1.44; margin: 0 0 24px 0;\">Daha önce emeklilik nedeniyle noterlikten ayrılan personelin başka bir noterlikte tekrar çalışmaya başladıktan sonra çocuğuna burs verilmişse, bu sonuncu noterlikte herhangi bir nedenle görevinin sona ermesi halinde verilmekte olan burs kesilmez.</p>\n\n<p><span style=\"font-weight: bold;\">Burs kesiminin bildirilmesi</span></p>\n\n<p><span style=\"font-weight: bold;\">Madde 13- </span>Herhangi bir nedenle bursun kesilmesi halinde keyfiyet en çabuk ve en güvenilir yol ile öğrenciye ana/babasına ve ödemeyi yapan (banka veya Muhasebe Müdürlüğü gibi) mercilere bildirilir.</p>\n\n<p>&nbsp;</p>\n\n<p><span style=\"font-weight: bold;\">Bursun devamı</span></p>\n\n<p style=\"line-height: 1.36;\"><span style=\"font-weight: bold;\">Madde 14- (Değişik - YK 17.08.2017 - 89) </span>Kendisine burs verilen öğrenci, her öğretim yılı Ekim ayı sonuna kadar portalden yeni bir başvuru yapmak zorunda olup, devam ettiği öğretim kurumundan aldığı belgeyi (not dökümü - transkript, öğrenciye ait nüfus cüzdanı, öğrenci belgesi vd.) sisteme eksiksiz yüklemek zorundadır.</p>\n\n<p style=\"text-indent: 24px;\">Noterliklerde çalışan personel çocuklarının ana/babasının halen çalışmakta olduğuna dair bilginin çalıştığı noterlik görevlisi noter veya noter vekili tarafından Türkiye Noterler Birliği internet sitesi üzerinden her öğretim yılı Ekim ayı sonuna kadar onaylanması zorunludur. Onaylanmayan başvurular Türkiye Noterler Birliği tarafından değerlendirmeye alınmaz.</p>\n\n<p style=\"text-indent: 24px; line-height: 1.36;\">Çalışmakta veya emekli iken vefat eden noterlerin çocukları da her yıl Ekim ayı sonuna kadar başvurularını elden veya posta yolu ile yenilemek zorundadır.</p>\n\n<p style=\"text-indent: 24px; line-height: 1.36;\">&nbsp;</p>\n\n<p style=\"line-height: 1.36;\"><span style=\"font-weight: bold;\">Madde 15- </span>Burs tahsisi müktesep hak doğurmaz. T.N.B. Yönetim Kurulu her öğrenci veya tüm burs alan öğrenciler için kararlarını yeniden gözden geçirme, bursu kaldırma, muvakkaten kesme, yeni düzenlemeler ve Yönetmelikte gerekli değişiklikleri yapmaya tam yetkilidir.</p>\n\n<p style=\"line-height: 1.36;\">&nbsp;</p>\n\n<p style=\"line-height: 1.36;\"><span style=\"font-weight: bold;\">Ek Madde 1- (Değişik - YK 15.1.2010 - 76) </span>Her yıl bütçe ve ödenek durumuna göre Yönetim Kurulu tarafından belirlenecek sayıda öğrenciye burs verilir. Sayının belirlenmesini takiben burs verilecek öğrenciler Ankara Üniversitesi Hukuk Fakültesi Öğrenci Vakfınca tespit edilerek Birliğe bildirilir.</p>\n\n<p style=\"line-height: 1.36;\">&nbsp;</p>\n\n<p><span style=\"font-weight: bold;\">Ek madde 2- (YK 15.1.2010 - 76 sayılı kararı ile eklenmiştir.) </span>Hukuk veya diğer fakültelerde okuyan, Birlik Yönetim Kurulu tarafından sayısı tespit edilecek öğrencilerden Başkan tarafından belirlenecek olanlara burs verilir.</p>\n\n<p>&nbsp;</p>\n\n<p><span style=\"font-weight: bold;\">Yürürlük</span></p>\n\n<p><span style=\"font-weight: bold;\">Madde 16- </span>Bu Yönetmelik değişiklikleri ile birlikte 27/01/1995 tarihinde yürürlüğe girer.<span style=\"font-weight: bold;\">*</span></p>\n\n<p><span style=\"font-weight: bold;\">Yürütme</span></p>\n\n<p style=\"line-height: 1.27;\"><span style=\"font-weight: bold;\">Madde 17- </span>Bu Yönetmelik hükümlerini Türkiye Noterler Birliği Başkanı yürütür.</p>\n\n<p style=\"line-height: 1.27;\">&nbsp;</p>\n\n<p style=\"line-height: 1.27;\"><span style=\"background-color: #ffffff;\">*</span><span style=\"font-style: italic; font-weight: bold;\">Türkiye Noterler Birliğinin 23. Kongresinin 04.06.1994 tarihinde değişikliklerin yapılması konusunda Yönetim Kuruluna verdiği yetkiye dayanılarak bazı hükümlerinde değişiklik yapılmış ve Yönetim Kurulunun 27.01.1995 günlü toplantısında kabul edilerek yürürlüğe girmiştir.</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"burs-yonetmeligi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 14.09.2021</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:17:57.963454"
}