{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\ceviri-tnb-mali-danismanlik-gorusleri-3.html",
    "title": "MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ",
    "description": "Mali Danışmanlık-244-18747 Konu:Menşe şahadetnamesinin tercümesinde damga vergisi ve harç Yayın Tarihi: 24.10.2016    İLGİ:  13.10.2016 günlü ve 2016 Muh/331 sayılı yazınız.",
    "keywords": [
      "MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ Email Gönder MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ << Fihrist-Ana sayfa >> MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ ÇEVİRİ    23 SAYILI GENELGE    25 SAYILI GENELGE    GEN VE GENEL YAZILAR    APOSTİL    MEVZUAT Mali Danışmanlık-244-18747 Konu:Menşe şahadetnamesinin tercümesinde damga vergisi ve harç Yayın Tarihi: 24.10.2016 İLGİ:  13.10.2016 günlü ve 2016 Muh/331 sayılı yazınız. İlgi yazınız ekinde Noterliğinize ibraz edilen Avrupa Birliği Menşe Şahadetnamesinin tercüme onayının yapılması esnasında harç ve damga vergisinin nasıl alınması gerektiği hususunda görüş talep edilmektedir. Bilindiği üzere, 488 sayılı Damga Vergisi Kanununun 1 inci maddesinde, “Bu Kanuna ekli (1) sayılı tabloda yazılı kağıtlar Damga Vergisine tabidir. Bu kanundaki kağıtlar terimi, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade eder. Yabancı memleketlerde, Türkiye’deki yabancı elçilik ve konsolosluklarda düzenlenen kağıtlar, Türkiye’de resmi dairelere ibraz edildiği, üzerine devir ciro işlemleri yürütüldüğü veya herhangi bir suretle hükümlerinden faydalanıldığı takdirde vergiye tabi tutulur.” 4 üncü maddesinde “Bir kağıdın tabi olacağı verginin tayini için o kağıdın mahiyetine bakılır ve buna göre tabloda yazılı vergisi bulunur. Kağıtların mahiyetlerinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılır. Mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınır.” hükümleri yer almaktadır. Bu hükümler çerçevesinde yurtdışında veya Türkiye’deki yabancı elçilik ve konsolosluklarda düzenlenen kağıtların noterliklere tercüme için getirilmesi bu kağıdın hükmünden istifade anlamına geldiğinden tercüme işleminin vergiyi doğuran olay olarak kabul edilmesi, tercüme edilen kağıtlara ait damga vergisinin tercüme işleminin yapıldığı tarihteki değer, miktarlar ve nispetler üzerinden işlemi yapan noter tarafından tahsil edilmesi gerekmektedir. Kanuna ekli (1) sayılı tablonun “III. Ticari İşlemlerde Kullanılan Kağıtlar” başlıklı bölümünün 2/a fıkrasında, Menşe ve Mahreç Şahadetnamelerinin maktu damga vergisine tabi tutulacağı hükme bağlanmıştır. Diğer taraftan 492 sayılı Harçlar Kanununun 38 inci maddesinin 1 inci fıkrasında, “Noter işlemlerinden bu kanuna bağlı (2) sayılı tarifede yazılı olanları noter harçlarına tabidir.” denilmiş,41 inci maddesinde, “Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınır.” Hükümlerine yer verilmiş. Kanuna ekli (2) sayılı tarifenin II/5-b fıkrasında da, “Tercüme suretleri ve yabancı dille yazılmış kağıtların suretleri ve tercümeleri beher sayfasından (Fotokopiler dahil) 4,30 TL.”denilmiştir. Yukarıdaki hükümler çerçevesinde incelenen ve yazınız ekinde yer alan Avrupa Birliği Menşe Şahadetnamesi başlıklı kağıdın, Türk Traktör ve Ziraat Makineleri şirketinin, CNH Industrial Italia şirketinden, satın almış olduğu malın İtalyan menşeli olduğunun belirtildiği bir belge olduğu anlaşılmaktadır. Bu nedenle, söz konusu kağıdın 488 sayılı Damga Vergisi Kanununa ekli (1) sayılı tablonun “III. Ticari İşlemlerde Kullanılan Kağıtlar” başlıklı bölümünün 2/a fıkrasında belirtildiği şekilde 16,60 TL damga vergisi ve tercüme işleminin de 492 sayılı Kanuna ekli (2( sayılı tarifenin II/5-b pozisyonu gereğince beher sayfasının maktu harca tabi tutulması icap etmektedir. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinize sunarım. Saygılarımla, Ayhan TOSUN Genel Sekreter M.M.ÖKDEM A.KAHRAMAN Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ",
        "id": "",
        "class": [
          "p_Heading1"
        ]
      },
      {
        "level": 1,
        "text": "",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fceviri-tnb-mali-danismanlik-gorusleri-3.html",
        "title": "",
        "target": "",
        "type": "internal"
      },
      {
        "text": "MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?ceviri-tnb-mali-danismanlik-gorusleri-3.html",
        "title": "",
        "target": "_top",
        "type": "internal"
      },
      {
        "text": "ÇEVİRİ",
        "href": "cevirme-serhi.html",
        "title": "ÇEVİRME ŞERHİ ÇEVİRİ DİZİNİ",
        "target": "",
        "type": "internal"
      },
      {
        "text": "23 SAYILI GENELGE",
        "href": "tercumanlik-yapabilecekler-ile-tercume-islemleri-hak-birlestirilmis-23-sayili-genelge.html",
        "title": "TERCÜMANLIK YAPABİLECEKLER İLE TERCÜME İŞLEMLERİ HAK.BİRLEŞTİRİLMİŞ 23 SAYILI GENELGE",
        "target": "",
        "type": "internal"
      },
      {
        "text": "25 SAYILI GENELGE",
        "href": "yabanci-belgelerde-tasdik-serhi-apostil-konsolosluk-onayi-hak-birlestirilmis-25-sayili-genelge.html",
        "title": "YABANCI BELGELERDE TASDİK ŞERHİ (APOSTİL ŞERHİ VE KONSOLOSLUK ONAYI HAK.BİRLEŞTİRİLMİŞ 25 SAYILI GENELGE",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "ceviri-genelgeler-genelyazilar.html",
        "title": "ÇEVİRİ -GENELGELER VE GENEL YAZILAR",
        "target": "",
        "type": "internal"
      },
      {
        "text": "APOSTİL",
        "href": "apostil-nedir.html",
        "title": "",
        "target": "",
        "type": "internal"
      },
      {
        "text": "MEVZUAT",
        "href": "ceviri-mevzuat.html",
        "title": "MEVZUAT - ÇEVİRİ",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık-244-18747 Konu:Menşe şahadetnamesinin tercümesinde damga vergisi ve harç Yayın Tarihi: 24.10.2016 &nbsp; &nbsp;İLGİ: &nbsp;13.10.2016 günlü ve 2016 Muh/331 sayılı yazınız.\" />\n\n   <link rel=\"canonical\" content=\"noterlikrehberi.net/rehber/index.html?ceviri-tnb-mali-danismanlik-gorusleri-3.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"ceviri-tnb-mali-danismanlik-gorusleri-3.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ\",\n\n   mailsubject: \"Tavsiye: Noterlik Rehberi - MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ &nbsp; &nbsp;ÇEVİRİ&nbsp; &nbsp;23 SAYILI GENELGE&nbsp; &nbsp;25 SAYILI GENELGE&nbsp; &nbsp;GEN VE GENEL YAZILAR&nbsp; &nbsp;APOSTİL&nbsp; &nbsp;MEVZUAT\",\n\n   sharesubject: \"Noterlik Rehberi - MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ &nbsp; &nbsp;ÇEVİRİ&nbsp; &nbsp;23 SAYILI GENELGE&nbsp; &nbsp;25 SAYILI GENELGE&nbsp; &nbsp;GEN VE GENEL YAZILAR&nbsp; &nbsp;APOSTİL&nbsp; &nbsp;MEVZUAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"CEVIRI-TNB-MALI-DANISMANLIK-GORUSLERI-3\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"ceviri-tnb-mali-danismanlik-gorusleri-3.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?ceviri-tnb-mali-danismanlik-gorusleri-3.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?ceviri-tnb-mali-danismanlik-gorusleri-3.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?ceviri-tnb-mali-danismanlik-gorusleri-3.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?ceviri-tnb-mali-danismanlik-gorusleri-3.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fceviri-tnb-mali-danismanlik-gorusleri-3.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?ceviri-tnb-mali-danismanlik-gorusleri-3.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">MENŞE ŞAHADETNAMESİNİN TERCÜMESİNDE DAMGA VERGİSİ VE HARÇ</span></h1>\n\n<h1 class=\"p_Heading1\"><span class=\"f_Heading1\">&nbsp;</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"cevirme-serhi.html\" class=\"topiclink\" title=\"ÇEVİRME ŞERHİ ÇEVİRİ DİZİNİ\">ÇEVİRİ</a>  &nbsp; <a href=\"tercumanlik-yapabilecekler-ile-tercume-islemleri-hak-birlestirilmis-23-sayili-genelge.html\" class=\"topiclink\" title=\"TERCÜMANLIK YAPABİLECEKLER İLE TERCÜME İŞLEMLERİ HAK.BİRLEŞTİRİLMİŞ 23 SAYILI GENELGE\">23 SAYILI GENELGE</a>  &nbsp; <a href=\"yabanci-belgelerde-tasdik-serhi-apostil-konsolosluk-onayi-hak-birlestirilmis-25-sayili-genelge.html\" class=\"topiclink\" title=\"YABANCI BELGELERDE TASDİK ŞERHİ (APOSTİL ŞERHİ VE KONSOLOSLUK ONAYI HAK.BİRLEŞTİRİLMİŞ 25 SAYILI GENELGE\">25 SAYILI GENELGE</a>  &nbsp; <a href=\"ceviri-genelgeler-genelyazilar.html\" class=\"topiclink\" title=\"ÇEVİRİ -GENELGELER VE GENEL YAZILAR\">GEN VE GENEL YAZILAR</a>  &nbsp; <a href=\"apostil-nedir.html\" class=\"topiclink\">APOSTİL</a>  &nbsp; <a href=\"ceviri-mevzuat.html\" class=\"topiclink\" title=\"MEVZUAT - ÇEVİRİ\">MEVZUAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Mali Danışmanlık-244-18747</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:Menşe şahadetnamesinin tercümesinde damga vergisi ve harç</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi: 24.10.2016</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İLGİ: &nbsp;13.10.2016 günlü ve 2016 Muh/331 sayılı yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi yazınız ekinde Noterliğinize ibraz edilen Avrupa Birliği Menşe Şahadetnamesinin tercüme onayının yapılması esnasında harç ve damga vergisinin nasıl alınması gerektiği hususunda görüş talep edilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilindiği üzere, 488 sayılı Damga Vergisi Kanununun 1 inci maddesinde, “Bu Kanuna ekli (1) sayılı tabloda yazılı kağıtlar Damga Vergisine tabidir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu kanundaki kağıtlar terimi, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade eder.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yabancı memleketlerde, Türkiye’deki yabancı elçilik ve konsolosluklarda düzenlenen kağıtlar, Türkiye’de resmi dairelere ibraz edildiği, üzerine devir ciro işlemleri yürütüldüğü veya herhangi bir suretle hükümlerinden faydalanıldığı takdirde vergiye tabi tutulur.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">4 üncü maddesinde “Bir kağıdın tabi olacağı verginin tayini için o kağıdın mahiyetine bakılır ve buna göre tabloda yazılı vergisi bulunur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kağıtların mahiyetlerinin tayininde, şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınır.” hükümleri yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu hükümler çerçevesinde yurtdışında veya Türkiye’deki yabancı elçilik ve konsolosluklarda düzenlenen kağıtların noterliklere tercüme için getirilmesi bu kağıdın hükmünden istifade anlamına geldiğinden tercüme işleminin vergiyi doğuran olay olarak kabul edilmesi, tercüme edilen kağıtlara ait damga vergisinin tercüme işleminin yapıldığı tarihteki değer, miktarlar ve nispetler üzerinden işlemi yapan noter tarafından tahsil edilmesi gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kanuna ekli (1) sayılı tablonun “III. Ticari İşlemlerde Kullanılan Kağıtlar” başlıklı bölümünün 2/a fıkrasında, Menşe ve Mahreç Şahadetnamelerinin maktu damga vergisine tabi tutulacağı hükme bağlanmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Diğer taraftan 492 sayılı Harçlar Kanununun 38 inci maddesinin 1 inci fıkrasında, “Noter işlemlerinden bu kanuna bağlı (2) sayılı tarifede yazılı olanları noter harçlarına tabidir.” denilmiş,41 inci maddesinde, “Noter harçları (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınır.” Hükümlerine yer verilmiş. Kanuna ekli (2) sayılı tarifenin II/5-b fıkrasında da, “Tercüme suretleri ve yabancı dille yazılmış kağıtların suretleri ve tercümeleri beher sayfasından (Fotokopiler dahil) 4,30 TL.”denilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıdaki hükümler çerçevesinde incelenen ve yazınız ekinde yer alan Avrupa Birliği Menşe Şahadetnamesi başlıklı kağıdın, Türk Traktör ve Ziraat Makineleri şirketinin, CNH Industrial Italia şirketinden, satın almış olduğu malın İtalyan menşeli olduğunun belirtildiği bir belge olduğu anlaşılmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu nedenle, söz konusu kağıdın 488 sayılı Damga Vergisi Kanununa ekli (1) sayılı tablonun “III. Ticari İşlemlerde Kullanılan Kağıtlar” başlıklı bölümünün 2/a fıkrasında belirtildiği şekilde 16,60 TL damga vergisi ve tercüme işleminin de 492 sayılı Kanuna ekli (2( sayılı tarifenin II/5-b pozisyonu gereğince beher sayfasının maktu harca tabi tutulması icap etmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinize sunarım. Saygılarımla,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayhan TOSUN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Genel Sekreter</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">M.M.ÖKDEM</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">A.KAHRAMAN</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"ceviri-tnb-mali-danismanlik-gorusleri-3.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:01.626006"
}