{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\damga-vergisi-hak-makaleler-1.html",
    "title": "DAMGA VERGİSİ UYGULAMALARI - DERLEYEN: KERAMEDDİN ORHAN - NOTER",
    "description": "Damga Vergisi Uygulamasında Nüsha, Suret ve Fotokopi",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ DAMGA VERGİSİ UYGULAMALARI - DERLEYEN: KERAMEDDİN ORHAN - NOTER Email Gönder DAMGA VERGİSİ UYGULAMALARI - DERLEYEN: KERAMEDDİN ORHAN - NOTER << Fihrist-Ana sayfa >> DAMGA VERGİSİ UYGULAMALARI - DERLEYEN: KERAMEDDİN ORHAN - NOTER DAMGA V. KAN    HARÇLAR KAN    İSTİSNA-MUAFİYET    GEN VE GENEL YAZILAR    1 SA. TABLO     2 SA. TABLO Damga Vergisi Uygulamasında Nüsha, Suret ve Fotokopi 24 Nisan 2010 I- GİRİŞ Bilindiği üzere 488 sayılı Damga Vergisi Kanunu’nun[1] birinci maddesinde damga vergisinin konusu açıklanmıştır. Söz konusu madde de; Damga Vergisi Kanunu’na ekli (1) sayılı tabloda yazılı kağıtların damga vergisinin konusuna girdiği belirtilmiştir. Damga Vergisi Kanunu’na ekli (1) sayılı tabloda yazılı olan kağıtların vergilenmesinde, bu kağıtların nüsha, suret veya fotokopi vasfına haiz olması vergileme açısından önem arz etmektedir. Bu nedenle bizde makalemizde Damga Vergisi Kanunu’ na ekli (1) sayılı tabloda yazılı olan kağıtların nüsha, suret veya fotokopi olması durumlarına göre, vergilemenin olup olmayacağı hususunu açıklamaya çalışacağız. II- NÜSHA Damga Vergisi Kanunu’nun da nüshanın ne anlama geldiği açıklanmamıştır. Ancak doktrinde nüsha; aslı ile aynı hüküm ve gücü taşıyan, aslındaki ibarelerin ve imzaların aynısını ihtiva eden kağıtlar olduğu ifade edilmektedir. Dikkat edileceği üzere bu tanımda dikkat çeken en önemli husus, nüshaların her birinde imza olmasıdır. Damga Vergisi Kanunu’nun 5. maddesinde, “bir nüshadan fazla olarak düzenlenen kağıtların her nüshasının ayrı ayrı ve aynı miktar veya nispette Damga Vergisine tabi olacağı” belirtilmiştir. Dolayısıyla Damga Vergisi Kanunu’na ekli (1) sayılı tabloda yazılı olan kağıtlar birden fazla düzenlendiği takdirde her nüshası ayrı ayrı vergilenecektir. Nüshaların ayrı ayrı damga vergisine tabi tutulmasının nedeni aslında her nüshanın herhangi bir hususu ispat veya belli etmek için müstakilen ibraz edilebilecek bir belge olmasından kaynaklanmaktadır. Nüshalarda kağıdın vergiye tabi olmasını gerektiren imza veya imzalar ayrı ayrı vardır. İmzaların her nüshaya ayrı ayrı atılmış olması veya araya karbon kağıdı konarak hepsinin bir defada imza edilmiş olması sonucu etkilemeyecektir. Vergilemede nüshanın önemini Danıştay 7. Dairesi’nin vermiş olduğu bir Kararı’nda[2] görmekteyiz. Söz konusu Karar’da “... Davacı tarafından sözleşmelerin üçer nüsha düzenlenmediği; zira, nüsha olduğu ileri sürülen sözleşmelerin imza içermediği ve bunların örnek olduğu ileri sürüldüğünden; söz konusu sözleşmelerin, finansal kiralama şirketlerinden, davacı şirketten ve sözleşmeleri düzenleyen noterden getirtilip; nüsha niteliğinde olup olmadıkları incelenerek karar verilmesi gerekirken, bu yapılmadan verilen kararın bu hususa ilişkin hüküm fıkrasında isabet görülmemiştir.” şeklinde açıklama yapmıştır. Diğer taraftan bir kağıdın birden fazla nüsha olarak düzenlenmesi kanuni bir mecburiyetten tarafların arzusundan veya kanunu bilmemekten ileri gelmiş olabilir. Düzenleniş nedeni ne olursa olsun her bir nüsha ayrı ayrı miktarda vergiye tabi olacaktır. Genel kural budur. Nüshalardan bir kısmının kullanılmaması, bunun faydasız hatta imkansız olması verginin alınmaması sonucunu doğurmaz. Çünkü nüshaların her biri bir hususu ispat ve belli etmede aynı güce sahip olacaktır.[3] III- SURET Damga vergisine tabi olan kağıtların vergilendirilmesinde nüsha ile karıştırılan bir kağıt çeşidi ise suret vasfına haiz kağıtlardır. Doktrinde suret; aslında bulunan ibarelerin aynısını taşıyan fakat aslında bulunan imzaları taşımayıp aslına uygunluğu onaylayanın imzasını veya kaşesini ihtiva eden kağıtlar olduğu ifade edilmektedir. Söz konusu tanımdan anlaşılacağı üzere suret bir kağıdın usulüne uygun olarak çıkarılmış “aslı gibidir” şerhini taşıyan onaylı örneğidir ve suretlerde imza yoktur.[4] Suretler esas olarak asıl nüshadan çıkarılırlar ve suretlerin geçerliliği aslının aynı olduğu tasdik edilerek sağlanmaktadır. Suretlerin bir diğer özelliği ise suretlerin genelde iç işlemlerde kullanılmak amacıyla düzenlenmiş olmalarıdır. Her ne kadar nüshalardan her biri, ayrı ayrı aynı nispet ve miktarlarda vergiye tabi olsa da suretler vergiye tabi değildir. Sadece resmi dairelere ibraz edilecek bir kısım suretler maktu vergiye tabi olacaktır. Nitekim Damga Vergisi Kanunu’na ekli (1) sayılı tablonun IV-4 bölümünde, “tabloda yazılı kağıtlardan aslı 1,00 Türk Lirasından fazla maktu ve nispi vergiye tabi olanların resmi dairelere ibraz edilecek özet, suret ve tercümelerinin 0,50.-TL oranında maktu vergiye tabi olacağı” belirtilmiştir. Örneğin; iki tüccar arasında tonu 300 TL’den 100.000 tonluk kömür alımına ilişkin yapılan iki nüsha sözleşme[5] imzalanmış ise, bu sözleşme için 300 x 100.000 = 30.000.000 TL’nin binde 7,5 oranı olan 225.000 TL’nin iki katı (2 nüsha olduğu için) olan 450.000 TL damga vergisinin vergi idaresine ödenmesi gerekecektir. Buna karşılık bu nüshalardan birinden çıkarılacak suret resmi dairelere herhangi bir nedenden dolayı ibraz edilecek olursa 0,50 TL maktu damga vergisinin ödenmesi gerekecektir. Resmi dairelere ibraz edilecek suretlerin 0,50 TL maktu vergiye tabi olması ile ilgili olarak İstanbul Vergi Dairesi Başkanlığı tarafından verilen bir Mukteza’da[6] “... Diğer taraftan, nüsha; aynı kuvveti haiz olmak üzere birden fazla düzenlenmiş olan kağıtlardan her biridir. Nüshalarda, kağıdın vergiye tabi olmasını gerektiren imza veya imzalar ayrı ayrı yer almaktadır. İmzanın, her nüshaya ayrı ayrı atılmış olması veya araya karbon kağıdı konarak hepsinin bir defada imza edilmiş olması sonucu etkilememektedir. Suretlerde ise imza yoktur. Asıl nüshadan çıkarılan suretlerin geçerliliği, aslının aynı olduğu tasdik edilerek sağlanmaktadır. Bu nedenle, birden fazla düzenlenmiş olan kağıtlardan her biri nüshadır ve Damga Vergisi Kanununun 5 inci maddesi gereğince her biri ayrı ayrı aynı miktar veya nispette vergiye tabidir. Resmi dairelere ibraz edilecek Suretler ise (1) sayılı Tablo’nun IV/3. fıkrasına göre; aslı 1,00 Yeni Türk Lirası’ndan fazla maktu ve nispi vergiye tabi kağıtlardan olmak şartıyla 0,50 YTL maktu vergiye tabi tutulması gerekir. Bu itibarla, Şirketinizin faaliyeti gereği müşteri firmalar ile kiralama sözleşmeleri düzenlenirken, sözleşmenin birden fazla düzenlenmiş olması halinde, her nüshasının ayrı ayrı aynı miktar veya nispette Damga Vergisine tabi tutulması, bu sözleşmenin suretinin resmi dairelere ibraz edilmesi halinde de 0,50 YTL tutarında maktu damga vergisine tabi tutulması gerekmektedir.” şeklinde açıklamada bulunulmuştur. Diğer taraftan resmi dairelere ibraz edilmeyen suretler ise hiçbir şekilde damga vergisine tabi olmayacaktır. Danıştay 7. Dairesi’nin konu ile ilgili bir Kararı’nda[7] “...Damga Vergisi Kanunu’nun 1. maddesinde sözü edilen 1 sayılı tabloda yazılı kağıtların ikinci nüshalarının, ilgili kurumun kağıtlarına esas teşkil etmek ve dahili muamelesinde kullanılmak amacıyla ve nüsha olarak değil \"suret\" şeklinde düzenlendiğinin açıkça anlaşılması halinde damga vergisine tabi tutulamayacaktır.” şeklinde açıklama yapmıştır. Her ne kadar birden fazla düzenlenen nüshaların her biri damga vergisine tabi olsa da Danıştay vermiş olduğu kararlar da birden fazla düzenlenen nüshaların kullanım amaçları üzerinde durmuş ve taraflar için, suret mahiyetinde kullanılacak imzalı nüshaların birer taneden fazlasının damga vergisine tabi tutulmasını, kağıtların gerçek mahiyetine ters görmüştür. Danıştay vermiş olduğu kararlarda kağıtları nüshaların bütünü şeklinde düşünmemiz gerekmekte olup, imzalı bir tane nüsha, bütün nüshalar adına her türlü hukuki neticeyi doğurabileceğinden ve ispat özelliği olduğundan dolayı, diğer nüshaların kullanım amacı onların suret mahiyeti almasına neden olacağını belirtmiştir. [8] Nitekim Danıştay 7. Dairesi bir Kararı’nda[9] “Davacı kurum 2. nüshaların, nüsha olarak değil suret olarak kullanılmak üzere düzenlendiğini ileri sürmektedir. Nüsha aynı hüküm ve kuvvete haiz olmak üzere düzenlenen kağıtlardan her biridir. Suret ise bir kağıdın usulüne uygun çıkarılmış örneğidir. Nüshaların ayrı ayrı damga vergisine tabi tutulmasının nedeni her nüshanın herhangi bir hususu ispat veya belli etmek için müstakilen ibraz edilebilecek belge olmasındandır. Dosya içeriğinden bu kağıtların ikinci nüshalarının, bankanın kayıtlarına esas teşkil etmek ve dahili muamelelerinde örnek olarak kullanılmak amacına matuf olarak düzenlendiği anlaşılmaktadır. Vergilendirmede vergiyi doğuran olay ve bu olaya ilişkin muamelelerin gerçek mahiyeti esas olduğundan suret (örnek) olarak kullanılmak amacıyla düzenlendiği anlaşılan ve bu amaçla kullanılan söz konusu kağıtları nüsha olarak nitelendirmek belgenin gerçek mahiyetine ters düşeceği gibi hiç bir zaman nüsha olarak kullanılmayacak bir belgeyi nüsha olarak vergilendirme sonucunu doğurur. Bununda kabul edilmeyeceği açıktır.” şeklinde açıklama yapmıştır. IV- FOTOKOPİ Damga vergisine tabi kağıtların vergilenmesinde tereddüt edilen bir diğer kağıt çeşidi ise fotokopi vasfına haiz kağıtlardır. Fotokopiler esas olarak nüsha veya suret sayılmazlar. Fotokopi; genel hukukta bir hususu ispat ve belli etmede suretten dahi zayıf olduğu kabul edilirler. Fotokopi kağıttaki yazılarla birlikte imza veya imzalar görülmekte ise de bu durum fotokopiye bir husus ispat veya belli etmek için ibraz edebilme niteliğini kazandırmamaktadır. Fotokopide kağıttaki yazılı metinlerle birlikte kağıdın vergiye tabi olmasını gerektiren imza veya imzalar görünmektedir. Ancak bu hal fotokopilerin nüsha sayılarak o şekilde vergilendirilmesi sonucunu doğurmaz. Çünkü fotokopi genel hukukta bir hususu ispat ve belli etmede suretten dahi zayıf olduğu kabul edilirler. Daha doğrusu delil sayılmazlar. Damga vergisi ticari ve medeni ilişkilerde bir hususu ispat ve belli edecek kağıtlardan alınır. Fotokopiler sözü edilen ilişkilerde delil olarak kabul edilmeyince vergilendirilmeleri de söz konusu olmaz.[10] V- SONUÇ Damga Vergisine tabi olacak kağıtlar Damga Vergisi Kanunu’na ekli (1) sayılı tabloda belirtilmiştir. Damga Vergisi Kanunu’na ekli (1) sayılı tabloda yazılı olan kağıtların vergilenebilmesi için öncelikle bu kağıtların nüsha olarak düzenlenmiş olması gerekmektedir. Damga Vergisi Kanunu’nun 5. maddesinde ise bir nüshadan fazla olarak düzenlenen kağıtların her nüshası ayrı ayrı ve aynı miktar veya nispette damga vergisine tabi olacağı belirtilmiştir. Nüsha; aslı ile aynı hüküm ve gücü taşıyan, aslındaki ibarelerin ve imzaların aynısını ihtiva eden kağıtları ifade etmektedir. Nüsha ile karıştırılan bir kağıt çeşidi ise surettir. Suret aslında bulunan ibarelerin aynısını taşıyan, aslında bulunan imzaları taşımayıp aslına uygunluğu onaylayanın imzasını veya kaşesini ihtiva eden diğer kağıtlardır. Bir diğer ifadeyle suret bir kağıdın usulüne uygun olarak çıkarılmış “aslı gibidir” şerhini taşıyan onaylı örneğini ifade etmektedir. Suretler nüsha gibi vergilenmezler. Suretlerden sadece resmi dairelere ibraz edilecek bir kısım suretler 0,50 TL oranında maktu vergiye tabi olacaktır. Fotokopiler ise nüsha veya suret sayılmazlar. Fotokopi genel hukukta bir hususu ispat ve belli etmede suretten dahi zayıf kabul edilirler. Uğur UĞURLU* Yaklaşım (*) Vergi Denetmeni [1] 11.07.1964 tarih ve 11751 sayılı Resmi Gazete’de yayımlanmıştır. [2] Dn. 7. D.’nin, 14.12.1999 tarih ve E. 1999/1898, K. 1999/4121 sayılı Kararı. [3] Nuri DEĞER, Damga Vergisi Uygulaması, Yaklaşım Yayınları, Ankara 2006, s. 92 [4] Uğur UĞURLU, “Damga Vergisi Uygulamasında Nüsha-Suret Ayırımı”, Maliye ve Sigorta Yorumları Dergisi, 15 Aralık 2007, Sayı: 500 [5] Damga Vergisi Kanunu’ na ekli (1) sayılı tablonun I/A-1 bölümünde “Belli parayı ihtiva eden kağıtlardan mukavelenameler” binde 7,5 oranında damga vergisine tabi olduğu belirtilmiştir. Dolayısıyla tacirler arasında belli bir parayı ihtiva eden mukavelenameler (sözleşmeler) binde 7,5 oranında Damga Vergisine tabi olacaktır. [6] İstanbul Vergi Dairesi Başkanlığının 31.05.2007 Tarih ve B.07.1.GİB.4.34.18.01/2.1/718-124/6506.2910 Sayılı Muktezası [7] Danıştay 7. Dairesinin 20.02.1986 Gün, E.1984/3147 - K.1986/487 Sayılı Kararı [8] GÜNDÜZ, Ferhat.” Kamu İdareleri İle Kişiler Arasında Yapılan Sözleşmelere Ait Nüshaların Tamamı Damga Vergisine Tabi Olacak mı?” Yaklaşım Dergisi, Ekim 2006, Sayı: 166 [9] Danıştay 7. Dairesinin 20.02.1986 Gün, E.1984/3147 - K.1986/487 Sayılı Kararı [10] Yılmaz ÖZBALCI, Damga Vergisi Kanunu Yorum ve Açıklamaları, Oluş Yayıncılık, Ocak 2008, s. 112 http://www.ozdogrular.com/content/view/11282/176/ BİRDEN FAZLA DÜZENLENEN KAMU İHALE SÖZLEŞMELERİNDE DAMGA VERGİSİ UYGULAMASI * Bilindiği üzere kamu idarelerinin ihtiyaç duydukları mal ve hizmet ile yapım işlerini karşılamaları yöntemi ihale yapmaktır. İhale, işin istekliler arası seçilecek birisi üzerine bırakıldığını gösteren ve ihale yetkilisinin imzasını müteakip sözleşmenin imzalanması ile tamamlanan işlemleri ifade etmektedir. Tanımdan da anlaşılacağı üzere ihale suretiyle satın alınmasına veya yaptırılmasına karar verilen alım ve işler için muhakkak surette sözleşme düzenlenmesi gerekmektedir. 4734 sayılı Kamu İhale Kanununun 46 ncı maddesine göre, yapılan bütün ihalelerin bir sözleşmeye bağlanması ve ihale dokümanlarında aksi belirtilmediği sürece sözleşmelerin notere tescil ettirilmesine gerek bulunmamaktadır. Ancak sözleşmelerin gerek tarafların kendi aralarında imza edilmesi gerekse de noter kanalıyla yapılması hali, düzenlenen sözleşmelerin 488 sayılı Damga Vergisi Kanununa ekli I sayılı Tablonun 1-A/1 maddesine göre %07.5 oranında damga vergisine tabi tutulmasına engel değildir. Uygulamada kargaşa, birden fazla düzenlenen sözleşmelerden, asıl sözleşmeden sonra düzenlenen sözleşmelerin damga vergisine tabi olup olmayacağı, daha açık bir ifadeyle nüsha suret ayrımı noktasında olmaktadır. SÖZLEŞMELERİN DAMGA VERGİSİNE TABİ OLMASININ ŞARTLARI Yukarıda belirtilen sorunun çözümü için öncelikle damga vergisinin konusu olan kağıtların taşımaları gereken hususların tespit edilmesi ile işe başlamak gerekmektedir. Konuyla ilgili olarak 488 sayılı Damga Vergisi Kanununun 1 inci maddesinde; “Bu Kanuna ekli (1) sayılı tabloda yazılı kağıtlar Damga Vergisine tabidir. Bu kanundaki kağıtlar terimi, yazılıp imzalamak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan (Değişik: 5228/59-4/a md.) (Yürürlük: 31.7.2004) belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade eder. Yabancı memleketlerle Türkiye`deki yabancı elçilik ve konsolosluklarda düzenlenen kağıtlar, Türkiye`de resmi dairelere ibraz edildiği, üzerine devir veya ciro işlemleri yürütüldüğü veya herhangi bir suretle hükümlerinden faydalanıldığı takdirde vergiye tabi tutulur. “ 5 inci maddesinde ise “Bir nüshadan fazla olarak düzenlenen kağıtların her nüshası ayrı ayrı aynı miktar veya nispette Damga Vergisine tabidir. Şu kadar ki, poliçe ve emre yazılı ticari senetlerin yalnız tedavüle çıkarılan nüshaları vergiye tabi tutulur.” hükümleri yer almaktadır. Anılan madde hükümleri özellikle 1 inci madde hükmü incelendiğinde, bir kağıdın damga vergisine tabi olması ve vergileme için taşıması gereken hususları aşağıda belirtildiği şekilde özetlemek mümkündür. 1- Yazılıp imzalanmak veya imza yerine geçen bir işaret taşımak üzere düzenlenmiş bulunan kağıtların belli bir hususu ispat etmesi veya tevsik etmesi gerekir. Kural olarak belli bir hususu ispat etmeyen kağıtlar damga vergisinin konusuna girmez. 2- Kağıtların belli bir hususu ispat etmesi dışında ayrıca tek tek ibraz edilebilir nitelikte , delil olarak kullanılabilecek niteliğe haiz olması gerekir. Daha açık bir ifadeyle müstakilen ibraz edilebilir nitelikte olmayan, ayrı kişi ve birimler arasında delil olarak kullanılmayan kağıtlar damga vergisine konu olamazlar. Dolayısıyla problem hangi tür kağıtların ibraz edilebilir nitelikte olup olmadığı noktasında odaklanmaktadır. Bu aşamada da öne çıkan kavram nüsha suret ayrımıdır. Nüsha aynı hüküm ve kuvvete haiz olmak üzere düzenlenen kağıtlardan herbiridir. Nüsha aslındaki ibarelerin ve imzaların aynısını ihtiva eden diğer kağıtlardır. Suret ise bir kağıdın usulüne uygun çıkarılmış örneğidir. Suret aslında bulunan ibarelerin aynını taşıyan, aslında bulunan imzaları taşımayıp aslına uygunluğunu onaylayanın imzasını veya kaşesini ihtiva eden diğer kağıtlardır. Nüshaların ayrı ayrı damga vergisine tabi tutulmasının nedeni her nüshanın herhangi bir hususu isbat veya belli etmek için müstakilen ibraz edilebilecek belge olmasındandır. Örneğin kira sözleşmelerinde kiracı ve kiralayanda bulunan kira kontratları gibi. Nüshaların vergilendirilmesinde, kağıtların düzenlenme amacı ya da muhatap sayısının bir önemi bulunmamaktadır. Her bir nüsha Kanunun amir hükmü gereğince ayrı ayrı vergilendirilmelidir. Damga vergisi açısından bir kağıdın nüsha olarak vergiye tabi tutulması için, bu kağıdın aslı ile aynı hüküm ve kuvvete haiz olması gerekmektedir. Tarafların imzalarını içeren kağıtların birden fazla olması bunların nüsha olarak vergilendirilmesini ortaya çıkarır. Oysa nüsha dışında kalan ve uygulamada belli bir hususu ispat için düzenlenmiş olmakla birlikte tamamen dahili işlemlerde kullanılan ve suret niteliğinde bulunan kağıtların ise dahili işlemlerde kullanılması nedeniyle damga vergisine tabi tutulmaması gerekmektedir. Suret, ilgili kağıdın usulüne uygun olarak çıkarılmış örneğidir ve ilgili imzalar kağıt üzerinde bulunmamaktadır. Dolayısıyla damga vergisi uygulamasında, aslındaki ibarelerin ve imzaların aynısını ihtiva eden, aslı ile aynı hüküm ve kuvvete sahip kağıtları ifade eden nüshaların her birinin, müstakilen ve aynı zamanda farklı mekanlarda ibraz edilebilir mahiyette bulunduğundan bu mahiyette bir nüshadan fazla düzenlenen kağıtların her bir nüshanın 488 sayılı Kanunun 5 inci maddesi hükmü gereğince ayrı ayrı miktar ve nispette damga vergisine tabi tutulması gerekmektedir. SONUÇ Damga vergisi uygulamasında asıl önemli olan husus düzenlenen kağıtların belli bir hususu ispat edici nitelikte olmasından ziyade anılan mahiyetteki kağıtların ibraz edilebilecek niteliğe de sahip olmalarıdır. Bu çerçevede yazılıp imzalanmış ve belli bir husus ispat etmiş olan kağıtların ilgili kurumların kağıtlarına esas teşkil etmek ve dahili işlemlerde kulanılacak nitelikte olmaları, diğer ifadeyle ibraz edilebilir nitelikte olmamaları halinde nüsha gibi değerlendirilmemesi ve damga vergisine konu edilmemeleri gerekmektedir. Bunun dışında damga vergisinin konusunu teşkil eden, asıl ya da nüsha ayrımı yapılmaksızın, yazılıp imzalanmak suretiyle düzenlenen ve herhangi bir hususu ispat veya belli etmek için ibraz edilebilecek olan Kanuna ekli (1) sayılı tabloda yazılı belgelerin ise her bir nüshasının, 488 sayılı Kanunun 5 inci maddesi hükmü gereğince ayrı ayrı aynı miktar ve nispette olmak üzere damga vergisine tabi tutulması gerekmektedir. Bu çerçevede idareler ile yükleniciler arasında imzalanan kamu ihale sözleşmelerindeki damga vergisi uygulamalarını da, yukarıda yer alan açıklamalar doğrultusunda değerlendirmek tartışmalara son verecektir Ancak özellikle yükleniciler açısından ortada mali bir külfet doğacağından dolayı, asıl sözleşme dışında düzenlenen diğer sözleşmelerin nüsha mı suret mi olacağı yönündeki tartışmanın da kolaylıkla bitmeyeceğinin farkında olmak gerekmektedir. * Yaklaşım Dergisinin Nisan-2008 sayısında yayımlanmıştır. http://www.yaklasim.com http://www.hacibayramcolak.net/makaleler/70-makale14 Özet 1512 sayılı Noterlik Kanununun 103. maddesi ve Noterlik Kanunu Yönetmeliğinin 96.maddesinde düzenlenen “Çevirme İşlemleri” ile anılan Kanunu’nun 99’uncu ve yönetmeliğin 95/c maddelerinde düzenlenen “Yabancı Dildeki Kağıdın Örneğin Çıkartılması” işlemlerinin her ikisinde de, çeviri işlemi sonucunda oluşan Türkçe metnin üzerine tarafların imzasının alınması gerekli değildir. Buna rağmen yabancı dilden çevrilen Türkçe metin üzerinde noter dışında tarafların da imzası olması durumunda, Türkçe metin bir suret veya tercüme olma niteliğini kaybederek nüsha olarak değerlendirilecek ve 488 sayılı Damga Vergisi Kanunu’nun 5’inci maddesi uyarınca ayrıca nispi damga vergisine tabi tutulacaktır. Yabancı dildeki sözleşme metni ve tarafların imzasını taşıyan Türkçe metinin tamamen farklı iki kağıt olarak değil, bir kağıdın farklı iki nüshası olduğunun kabul edilmesi ve 488 sayılı Damga Vergisi’nin 14’üncü maddesindeki üst sınırın her iki nüsha için topluca dikkate alınması gerekmektedir. Anahtar Kelimeler: Damga vergisi, çevirme, tercüme, kağıt, nüsha, suret I-GİRİŞ: Son yıllarda ülkemize önemli miktarda doğrudan yabancı sermaye girişi gerçekleşmiş olup, yabancı sermaye hareketliliğindeki bu artışa paralel olarak kurulan uluslararası sermaye şirketlerinin sayısı da büyük bir ivmeyle artış göstermiştir. 2004 yılı itibariyle 8.192 olan uluslararası sermaye şirketi ve şube sayısı 2010 yılı Temmuz ayı sonu itibariyle 20.592 adete yükselmiş, 4.729 adet yerli sermayeli şirkete de uluslararası sermaye iştiraki gerçekleşmesiyle ülkemizde faaliyet gösteren toplam uluslararası sermayeli şirket sayısı 25.321 adete ulaşmıştır.1 Bu şirketler faaliyetlerini yürütürken Türkiye’de yerleşik olan ve/veya olmayan gerçek ve tüzel kişilerden mal ve hizmet temin etmektedirler. Söz konusu uluslararası sermayeli şirketlerin kanuni temsilcileri ve üst düzey yöneticileri genellikle yabancı uyruklu olup, bu nedenle uygulamada Türkiye’de kurulu uluslararası sermaye şirketi ile bu şirketlere mal ve hizmet temin eden tedarikçiler arasında düzenlenen sözleşmeler çoğu zaman yabancı dilde düzenlenmektedir. Esasen taraflar adına sözleşmeyi imzalayan gerçek kişi veya kişilerin istisnai haller dışında Türk Diline hakim olmaması nedeniyle sözleşme metinlerinin yabancı dilde düzenlenmesi doğaldır. Ne var ki yazımızın ilerleyen bölümlerinde belirteceğimiz üzere gerek ticaret hukukunu ilgilendiren düzenlemelerde, gerekse vergi hukukumuzda bu neviden sözleşmelerin Türkçeye çevrilmesini zorunlu kılan hükümler bulunmaktadır. Özel hukuk hükümlerinden kaynaklanan bir uyuşmazlıkta yargı mercilerine veya olası bir vergi incelemesinde vergi inceleme elemanına ibraz edilmek üzere Türkçeye çevrilen sözleşmenin damga vergisi boyutu ise detaylı olarak analiz edilmeye muhtaçtır. Zira çeviri prosedürü sonucunda ortaya çıkan metnin kağıt mı, nüsha mı, yoksa suret mi olduğunun belirlenmesi oluşacak ekstra damga vergisi yükünün tutarı açısından temel belirleyici değişken olacaktır. Birbirlerinden çok ince çizgilerle ayrılan, ancak belli parayı ihtiva eden (dolayısıyla nispi damga vergisine tabi olan) sözleşmelerdeki damga vergisi tutarında büyük farklılıklara yol açan kağıt-nüsha-suret kavramları arasındaki ayrımın net olarak yapılması gerekmektedir. Bu ayrım doğru bir şekilde yapıldıktan sonra yabancı dilden Türkçeye çeviri prosedürünün damga vergisi ile senkronize edilerek, potansiyel ek vergi yükü minimize edilebilecektir. Yazımızın II.bölümünde özel hukuk ve vergi mevzuatımız açısından yabancı dilde yapılan sözleşmelerin tercüme edilerek ibraz edilmesine ilişkin düzenlemelere yer verilecek, III.bölümde 488 sayılı Damga Vergisi Kanunu bağlamında kısaca kağıt-nüsha-suret arasındaki farklara değinilecek, IV.bölümde ise 1512 sayılı Noterlik Kanunu bağlamında çeviri işlemleri ve yabancı dildeki kağıtların örneğinin çıkartılmasına ilişkin işlemler açıklanacaktır. V.bölümde ise yabancı dilden Türkçeye çeviri işlemi sonucunda ortaya çıkan metinin asıl kağıt-nüsha-suret üçgenindeki pozisyonuna göre oluşabilecek özellikli bir durum 488 sayılı Damga Vergisi Kanunu’nun 14’üncü maddesindeki üst sınır açısından değerlendirilecektir. II-ÖZEL HUKUK VE VERGİ HUKUKUNDA YABANCI DİLDE DÜZENLENEN SÖZLEŞMENİN TÜRKÇEYE ÇEVRİLMESİNE İLİŞKİN YASAL DÜZENLEMELER: A-Ticari Davalarda Tercüme ve İbraz Zorunluluğu: 6762 sayılı Türk Ticaret Kanunu’nun 4’üncü maddesinde “Ticari davalarda dahi deliller ve bunların ikamesi Hukuk Muhakemeleri Usulü Kanunu hükümlerine tabidir.” hükmü yer almaktadır. 1086 sayılı Hukuk Muhakemeleri Usulü Kanunu’nun yabancı dilde düzenlenmiş vesikaların tercümesine ilişkin 235’inci maddesi ise aşağıdaki gibidir. “Madde 325 – Ecnebi lisanla yazılmış olan vesikayı ibraz eden taraf tercümesini de raptetmeye mecburdur. Hakim veya diğer taraf mübrez tercümeyi kabule şayan görmezse resmen tercüme ettirilmesi emrolunabilir.” Türk Ticaret Kanunu’nun 4 ve Hukuk Muhakemeleri Usulü Kanunu’nun 325’inci maddeleri beraberce değerlendirildiğinde ticari işle ilgili bir uyuşmazlık durumunda yabancı dilde düzenlenmiş bir sözleşmenin, ibraz eden tarafça tercüme ettirilerek yargılama görevini icra eden merciiye ibraz edilmesinin yasal bir zorunluluk olduğu açıkça görülmektedir. B-Vergi Mevzuatında Tercüme ve İbraz Zorunluluğu: 213 sayılı Vergi Usul Kanunu’nun “Defter ve Belgelerle Diğer Kayıtların İbraz Mecburiyeti” başlıklı 256’ncı maddesinde mükelleflere muhafaza edilmesi zorunlu olan defter ve belgeleri yetkili makam ve memurların talebi üzerine ibraz ve inceleme için ibraz etmek zorunda oldukları hükmüne yer verilmiştir. Diğer taraftan 213 sayılı Vergi Usul Kanunu’nun “Diğer Vesikalar” başlıklı 242’nci maddesinde sözleşmeler de muhafazası ve ibrazı zorunlu belgeler arasında sayılmıştır. Söz konusu madde metni aşağıdaki gibidir. “Tüccarlar evvelki maddelerin dışında kalan ve bir hüküm ifade eden veya icabında bir hakkın ispatına delil olarak kullanılabilen mukavelename, taahhütname, kefaletname, mahkeme ilamları gibi hukuki vesikalarla ihbarname, karar örnekleri, vergi makbuzları gibi vergi evrakını dosyada muhafaza etmeye mecburdurlar.” 22/01/1997 tarih ve 22885 sayılı Resmi Gazete yayımlanan 253 Sıra No’lu Vergi Usul Kanunu Genel Tebliği’nin B bölümünde aşağıdaki açıklamalara yer verilmiştir. “Vergi Usul Kanunun kayıt nizamına ilişkin 215 inci maddesinde, bu Kanuna göre tutulacak defter ve kayıtların Türkçe tutulmasının mecburi olacağı belirtilmiş 227 nci maddesinde de “Bu Kanunda aksine hüküm olmadıkça bu Kanuna göre tutulan ve üçüncü şahıslarla olan münasebet ve muamelelere ait olan münasebet ve muamelelere ait olan kayıtların tevsiki mecburidir.” hükmü yer almıştır. Söz konusu kayıtların ise aynı Kanunun 229 uncu ve müteakip maddelerinde yer alan belgelerden herhangi biri ile tevsik edilmesi gerekmektedir. Bu hükümlere göre, yurt dışında mukim kişi veya kuruluşlara yaptırılan, iş veya hizmetler karşılığında ödemede bulunan gelir veya kurumlar vergisi mükellefleri, yurt dışında mukim kişi veya kuruluşlardan aldıkları muteber belgeleri, yurt dışındaki temsilciliklerimizde veya yurt içindeki noterlerde Türkçe’ye tercüme ve tasdik ettirdikten sonra defterlerine gider olarak kaydedebilmekte idiler. Ancak Bakanlığımıza yapılan başvurulardan, bu işlemlerin yurt dışı temsilciliklerimizdeki iş yığılmalarına neden olduğu, mükellefler bakımından da ağır külfetler getirdiği anlaşıldığından, anılan Kanunun mükerrer 257 nci maddesinin Bakanlığımıza verdiği yetkiye dayanılarak, bu Genel Tebliğ ile yurt dışında mukim kişi veya kuruluşlara yaptırılan iş veya hizmetler karşılığında alınan belgelerin, yurt dışındaki temsilciliklerimizde veya yurt içinde noterlerde Türkçe’ye tercüme ve tasdik edilme zorunluluğu kaldırılmıştır. Buna göre, yurt dışındaki kişi veya firmalardan belge alan mükellefler, bu belgeleri defter kayıtlarında gider olarak göstermeleri sırasında belgelerde yazılı bedelleri, belgelenir düzenlendiği günde Merkez Bankasınca belirlenen döviz alış kuru üzerinden Türk Lirasına çevirerek kayıtlarında göstereceklerdir. Ancak inceleme sırasında inceleme elamanınca lüzum görülmesi halinde, mükellefler bu belgelerini tercüme ettirmek zorundadırlar”. İlgili genel tebliğde yapılan düzenlemede yurt dışında mukim kişi veya kuruluşlara yaptırılan iş veya hizmetler karşılığında alınan belgelerin, yurt dışındaki temsilciliklerimizde veya yurt içinde noterlerde Türkçe’ye tercüme ve tasdik edilme zorunluluğu kaldırılmış, ancak vergi incelemesi sırasında inceleme elamanınca gerekli görülmesi halinde, mükelleflerin bu belgelerini tercüme ettirmek zorunda oldukları belirtilmiştir. Özetle 213 sayılı Vergi Usul Kanunu’nun 242 ve 256’ncı maddeleri ile 253 Sıra No’lu Vergi Usul Kanunu Genel Tebliği’nin B bölümünde yer alan düzenlemeler uyarınca yetkili makamlar veya vergi incelemesine yetkili olanlarca talep edilmesi durumunda yabancı dilde düzenlenen bir sözleşmenin, mükelleflerce tercüme ettirilerek talepte bulunan yetkili makama veya vergi inceleme elemanına ibraz edilmesi zorunludur.3 III-DAMGA VERGİSİNDE ASIL KAĞIT-NÜSHA-SURET AYRIMI: Kağıt nüsha suret ayrımına ilişkin açıklamalar 30/03/2010 tarihli ve DV-19/2010-1 sayılı Damga Vergisi Kanunu Sirkülerinde yapılmıştır. “Damga Vergisi Kanunu uygulamasında aynı hüküm ve kuvveti haiz olmak üzere birden fazla düzenlenmiş ve taraf/taraflarınca ayrıca imzalanmış olan kağıtların her biri nüshadır. Bu kapsamda nüshalar, belli bir hususu ispat ve belli etmek üzere müstakilen ve aynı zamanda farklı mekanlarda ibraz edilebilir mahiyette olan kağıtlardır. Suret ise aslında bulunan ibarelerin aynısını taşıyan, fakat aslında bulunan imzaları taşımayıp aslına uygun olduğuna ilişkin onaylayanın imzasını veya kaşesini ihtiva eden kağıtları ifade etmektedir. Taraf/taraflarınca düzenlenerek imzalanmış, diğer bir ifadeyle hukuken tekemmül etmiş bir kağıdın usulüne uygun olarak çıkarılmış, ancak taraflarınca ayrıca imzalanmamış örnekleri surettir. Kağıtların fotokopi ile çoğaltılmış örneklerinin de “Aslına uygundur” ya da “Aslı gibidir” şerhi ile onaylayanın imzası veya kaşesini ihtiva etmesi halinde mahiyeti itibarıyla suret; kağıdın taraflarınca ayrıca imzalanması halinde ise nüsha olarak değerlendirilmesi gerekmektedir.” Yukarıda yer alan açıklamalara göre nüsha ve suret arasındaki temel fark nüshanın tarafların imzasını taşıması, suretin ise tarafların imzalarını taşımamakla birlikte aslına uygun olduğuna dair onaylayanın (örneğin noterlerin) imza veya kaşesini ihtiva etmesidir. 488 sayılı Damga Vergisi Kanunu’nun 5 inci maddesinde, bir nüshadan fazla olarak düzenlenen kağıtların her nüshasının ayrı ayrı aynı miktar veya nispette damga vergisine tabi olduğu; Kanuna ekli (1) sayılı tablonun “IV- Makbuzlar ve diğer kağıtlar” başlıklı bölümünün 3 numaralı fıkrasında, tabloda yazılı kağıtlardan aslı 1,00 Türk Lirasından fazla maktu ve nispi vergiye tabi olanların resmi dairelere ibraz edilecek özet, suret ve tercümelerinin maktu (2010 yılı için 0,55 TL) damga vergisine tabi olduğu hükme bağlanmıştır. IV-YABANCI DİLDE DÜZENLENEN BELGELERİN ÇEVİRİ PROSEDÜRÜNE İLİŞKİN OLARAK NOTERLİK MEVZUATINDA YER ALAN DÜZENLEMELER ve YAPILAN İŞEMLERİN DAMGA VERGİSİ KARŞISINDAKİ DURUMU: Noterlik mevzuatında yabancı dilde düzenlenen kağıtların çevrilmesine ilişkin “Çevirme İşlemleri” ve “Yabancı Dildeki Kağıdın Örneği” olarak iki farklı yöntem yer almaktadır. A-Çevirme İşlemleri: Noterlik Kanununun 103. maddesi ve Noterlik Kanunu Yönetmeliğinin 96. maddesinde yabancı dilde yazılmış kağıtların çevirme usulü düzenlemiştir. Noterlik Kanunu’nun 103 ve Noterlik Kanunu Yönetmeliği’nin 96’ncı maddelerinde yer alan düzenlemeleri incelediğimizde çevirme işlemi prosedürünün aşağıdaki gibi olduğu görülmektedir. 1-Yabancı dilde düzenlenen kağıdın notere ibrazı 2-Noterin tercümana yemin ettirmesi ve tercüman tarafından yabancı dildeki metinin Türkçeye çevrilmesi 3-Yabancı dilde düzenlenen kağıtta yer alan imzaların noterlikçe onaylanması ve şerh verilmesi Onaylama işlemenin tanımı Noterlik Kanununun 90. maddesinde yer almaktadır. B-Yabancı Dildeki Kağıdın Örneği: Noterlik Kanununun 99. maddesi C-Çevirme ve Yabancı Dildeki Kağıdın Örneğini Çıkarma İşlemlerinin Damga Vergisi Karşısındaki Durumu: Yazımızın IV/A ve IV/B bölümlerinde yer verdiğimiz yasal düzenlemelere göre çevirme işlemi ve yabancı dildeki kağıttan örnek çıkartma sırasında sadece yabancı dildeki orijinal sözleşme metnindeki imzaların imzayı atan şahsa ait olduğuna dair bir şerh verilmesi, tercüme metnin ise sadece noter tarafından imzalanarak mühürlenmesi ve örnek çıkarma işlemlerinde her Türkçe tercüme metnine sözleşmenin yabancı dildeki aslının bir örneğinin eklenmesi yeterlidir. Uygulamada bazı noterlerce yapıldığı üzere Türkçe metnin üzerine de noter huzurunda taraflarca ıslak imza atılması gerekli değildir. Buna rağmen yabancı dilden çevrilen Türkçe metin üzerinde noter dışında tarafların da imzası olması durumunda yazımızın III.bölümünde belirttiğimiz esaslara göre Türkçe metin bir suret veya tercüme olma niteliğini kaybederek hukuksal bir dönüşüme uğrayacak, nüsha olarak değerlendirilecektir. Bu dönüşümün en önemli vergisel sonucu suret/tercümenin 0,55.-TL gibi cuzi bir miktarda maktu vergiye tabi olmasına rağmen, nüsha niteliği kazanan Türkçe tercüme metninin ayrıca nispi damga vergisine tabi tutulmasıdır. Bu durumda tercümeyi talep eden mükellefler beklenmedik ve (özellikle yüksek tutarlı parayı ihtiva eden sözleşmelerde) önemli miktarda ekstra vergi yükü ile karşılaşacaklardır. Bu noktada belirtilmesi gereken diğer bir husus tercümeye eklenen (yabancı dildeki kağıt örnekleri) sebebiyle de 488 sayılı Damga Vergisi Kanunu’na ekli (1) sayılı tablonun “IV- Makbuzlar ve diğer kağıtlar” başlıklı bölümünün 3 numaralı fıkrası uyarınca işlem başı maktu damga vergisi alınması, çevirme metni ile çevrilen yabancı dildeki metin örneklerinin ayrı işlemler olarak görülmesi, bunların hepsinin tek bir işlem gibi değerlendirilmemesi, her birinin ayrı ayrı yapılmış tercüme ve suret çıkarma işlemleri olarak değerlendirilmesi ve her bir suret ve tercüme için maktu damga vergisi alınması gerekliliğidir.4 D-Tercümelerde Damga Vergisi İstisnası ve İstisnanın Kapsamı: Vergiden istisna edilen kağıtları gösteren Damga Vergisi Kanunu’na ekli (2) sayılı tablonun I/A-2 fıkrası aşağıdaki gibidir. “…2.Kişilerin işlemleri ile ilgili olarak resmi dairelerce görülecek lüzum üzerine yazılacak şerhler veya çıkarılacak suret, özet ve tercümeler.” 488 sayılı Kanunun 8’inci maddesi uyarınca resmi daireden maksat genel ve özel bütçeli idareler, il özel idareleri, belediyeler ve köylerdir. Belirtilen kanun maddeleri ilk bakışta örneğin vergi inceleme elemanlarınca görülecek lüzum üzerine ibraz edilecek tercümenin bir önceki bölümde belirtilen 0,55.-TL’lik maktu vergiden de istisna olduğu izlenimi vermekle birlikte bu düşünce tarzı doğru değildir. Zira (2) sayılı tablonun I’inci bölümü 3 alt başlıkta düzenlemiştir. A-Resmi daireler arasında kullanılan kağıtlar B-Resmi dairelerden kişilere verilen kağıtlar C-Kişilerden resmi dairelere verilen kağıtlar Yukarıda bahsedilen istisna (2) sayılı tabloda bulunduğu konum itibariyle (A) alt başlığında yer almakta olup, her iki tarafın da resmi daire olduğu işlemlerde geçerlidir. Oysa vergi inceleme elemanınca veya yargı mercilerince görülen lüzum üzerine kişilerin resmi dairelere ibraz ettiği kağıtlar (C) alt başlığı kapsamındadır ve bu bölümde tercümelere ilişkin bir istisna bulunmamaktadır. Bu nedenle bu yazıda belirtilen esaslara göre usulüne uygun olarak çıkartılan ve resmi dairelere kişiler tarafından ibraz edilen tercüme ve suretlerin (2) sayılı tablonun I/A-2 fıkrasındaki istisnadan yararlanması mümkün değildir. V-YABANCI DİLDE DÜZENLENEN SÖZLEŞMENİN ÇEVRİLMESİ SONUCU OLUŞAN TÜRKÇE METNİN TARAFLARIN ISLAK İMZASINI TAŞIMASI DURUMUNDA DAMGA VERGİSİNDE ÜST SINIR UYGULAMASI: 1-Kısaca Damga Vergisinde Üst Sınır Sorunu: 488 sayılı Damga Vergisi Kanunu’nun 14’üncü maddesi uyarınca her bir kağıt için hesaplanacak vergi tutarı (1) sayılı tabloda yer alan sınırlamalar saklı kalmak üzere 800 bin Yeni Türk Lirasını (53 Seri No’lu Damga Vergisi Genel Tebliği ile 2010 yılı için 1.161.915,90.-TL) aşamaz. DVK’nun 14.maddesin de belirtilen sınırın her bir kağıt için hesaplanacak ve ödenecek en yüksek vergi tutarına ilişkin olması dolayısıyla, azami sınırın tespitinde her bir kağıdın ayrı ayrı ele alınacağı açıktır. Ancak, bu sınırın, kağıtların birden fazla nüsha şeklinde düzenlenmesi halinde, bütün nüshalardan alınacak toplam damga vergisi için mi yoksa her bir nüshadan alınacak damga vergisi için mi geçerli olacağı sorunu ortaya çıkmaktadır.5 Maliye Bakanlığınca 21/12/1998 tarihli ve 23560 sayılı Resmi Gazete’de yayımlanarak yürürlüğe giren 35 Seri Nolu Damga Vergisi Kanunu Genel Tebliği’nin 4’üncü maddesinde benimsenen birinci görüşe göre Damga Vergisi Kanunu’nun 5 inci maddesi hükmüne göre bir nüshadan fazla olarak düzenlenen kağıtların her bir nüshası ayrı ayrı aynı miktar veya nispette damga vergisine tabi olacağından üst sınır her bir nüsha için ayrı ayrı aranacaktır. Bizim de katıldığımız ve Danıştay 7. Dairesinin 22 Şubat 2000 tarih, E: 1999/2090 , K:2000/562 sayılı kararında da benimsenen ikinci görüşe göre üst sınırın topluca tüm nüshalar için dikkate alınması gerekmektedir. Damga Vergisi Kanunu’nun “Kağıt Nüshalarının Birden Fazla Olması” başlıklı 5’inci maddesinin, “Bir nüshadan fazla olarak düzenlenen kağıtların her nüshası ayrı ayrı miktar veya nispette Damga Vergisine tabidir.” cümlesinde geçen “… kağıtların her nüshası…” ibaresi, Kanunda geçen “Kağıt” teriminin, “nüsha” teriminden farklı olduğu; aynı hususu ispat veya belli etmek üzere düzenlenip imzalanan nüshaların tümünün birlikte, kağıdı ifade ettiğini göstermektedir. Söz konusu 5’inci madde hükmü ile 14’üncü maddenin açıklanan düzenlemesi birlikte değerlendirildiğinde; damga vergisine tabi kağıtların her nüshasının diğerinden ayrı olarak vergilendirileceği; ancak, tüm nüshalar için hesaplanan toplam verginin, 14’üncü maddede yazılı azami haddi aşamayacağı sonucuna varılmaktadır. B-Tarafların İmzasını Taşıyan Türkçe Metinin Varlığı Durumunda Damga Vergisinde Üst Sınırın Hesaplanması: Yazımızın IV/C bölümünde belirttiğimiz üzere Türkçe metin üzerinde noterin onay şerhi dışında tarafların da imzası olması durumunda yazımızın belirttiğimiz esaslara göre Türkçe metin bir suret veya tercüme olma niteliğini kaybederek nüsha olarak değerlendirilecektir. Diğer taraftan V/A bölümünde belirtildiği üzere Damga Vergisi Kanunu’nun 5 ve 14’üncü maddelerinin lafzı ve Danıştay’ın konuya ilişkin içtihadı gereğince üst sınırın tüm nüshalar için topluca uygulanması gerekmektedir. Bu noktada verilmesi gereken kritik karar tarafların imzasını taşıyan Türkçe metinin bağımsız bir kağıt olarak kabul edilip edilmeyeceğidir? Zira Türkçe metin bağımsız bir kağıt olarak kabul edildiğinde üst sınır yabancı dildeki metin için ayrı, Türkçe metin için ayrıca dikkate alınacaktır. Fakat daha önce belirtildiği ve DVK-19/2010-1 sayılı Damga Vergisi Sirkülerinde açıklandığı üzere nüshalar, belli bir hususu ispat ve belli etmek üzere müstakilen ve aynı zamanda farklı mekanlarda ibraz edilebilir mahiyette olan kağıtlardır. Bu açıklama ışığında bir biriyle birebir aynı hukuki sonuçları doğuran ve her ikisi de tarafların imzalarını taşıyan yabancı dildeki sözleşme metni ve Türkçe metin hukuken birbirilerinin tamamen eşdeğeri olup, hukuk aleminde yaratacakları sonuçlar birebir aynıdır. Diğer taraftan her iki sözleşme metni de bir birinden bağımsız olarak hukuki ispat kabiliyetine haizdir. Yukarıda yer verdiğimiz açıklamalar ışığında yabancı dildeki sözleşme metni ve Türkçe metinin bir kağıdın farklı iki nüshası olduğunun kabul edilmesi ve üst sınırın her iki nüsha için topluca dikkate alınması gerekmektedir. Örnek: (A) A.Ş ile yurtdışında mukim B Gbhm 10.10.2010 tarihinde 100.000.000.-TL belli parayı ihtiva eden bir sözleşmeyi Almanca dilinde düzenleyerek imzalamış, aynı tarihte Türkçeye çevrilmesi talebiyle Noter (C)’ye ibraz etmişlerdir. Noter (C) yeminli tercümana çeviri işlemini usulüne uygun olarak yaptırdıktan sonra, ortaya çıkan Türkçe sözleşme metni de noter huzurunda (A) A.Ş ve B Gbhm yetkilileri tarafından imzalanmıştır. Bu durumda hem Almanca sözleşme metni, hem de Türkçe metin bir sözleşmenin iki nüshası olarak kabul edilecek, her bir nüsha ayrı ayrı nispi damga vergisine tabi olacak, ancak hesaplanacak damga vergisinin üst sınırı her iki nüsha için topluca dikkate alınacaktır. Buna göre hesaplanan damga vergisi toplam 1.650.000.-TL (2*100.000.000*0,00825) olmasına rağmen, mükelleften tahsil edilmesi gereken damga vergisinin üst sınır olan 1.161.915,90.-TL olacaktır. V-SONUÇ: 1512 sayılı Noterlik Kanununun 103. maddesi ve Noterlik Kanunu Yönetmeliğinin 96. maddesinde düzenlenen “Çevirme İşlemleri” ile anılan Kanunu’nun 99’uncu ve yönetmeliğin 95/c maddelerinde düzenlenen “Yabancı Dildeki Kağıdın Örneğin Çıkartılması” işlemlerinin her ikisinde de, çeviri işlemi sonucunda oluşan Türkçe metnin üzerine tarafların imzasının alınması gerekli değildir. Buna rağmen yabancı dilden çevrilen Türkçe metin üzerinde noter dışında tarafların da imzası olması durumunda, Türkçe metin bir suret veya tercüme olma niteliğini kaybederek nüsha olarak değerlendirilecek ve 488 sayılı Damga Vergisi Kanunu’nun 5’inci maddesi uyarınca ayrıca nispi damga vergisine tabi tutulacaktır. Tercüme için yabancı dildeki sözleşmeyi ibraz eden mükelleflerin ve noterlerin bu hususa dikkat etmemeleri durumunda hem mükellef ek bir damga vergisi yükü ile yüz yüze gelecek, hem de çeviri işlemi yapan veya yabancı dildeki kağıdın örneği çıkartan noter 213 sayılı Vergi Usul Kanunu’nun 355’inci maddesindeki özel usulsüzlük cezasına muhatap olacaktır. Diğer taraftan yabancı dildeki sözleşme metni ve tarafların imzasını taşıyan Türkçe metnin tamamen farklı iki kağıt olarak değil, bir kağıdın farklı iki nüshası olduğunun kabul edilmesi ve 488 sayılı Damga Vergisi’nin 14’üncü maddesindeki üst sınırın her iki nüsha için topluca dikkate alınması gerekmektedir. KAYNAKÇA: 1-www.hazine.gov.tr 2-www.tnb.org.tr 3-www.teftis.adalet.gov.tr 4- Derviş ALTINOK, Damga Vergisinde İşlem, Kağıt, Nüsha Kavramları ve Üst Sınır Sorunu, Vergi Dünyası, Ekim 2009, Sayı 338 Bu Makalenin PDF Formatındaki Versiyonu için tıklayınız: Görkem Pehlivan – Kağıt Nüsha Suret Şeytan Üçgeni * Bu Makale, Maliye Hesap Uzmanları Derneğinin izniyle yayımlanmaktadır. Bu Makale Vergi Dünyası Dergisi’nin Ocak 2011 Sayısında Yayımlanmıştır. HUD Camiasına ve Değerli Yazara MÜHAK’a desteklerinden ötürü teşekkür ederiz. Vergi Dünyası Maliye Hesap Uzmanları Derneği http://www.vmhk.org.tr/kagit-nusha-s...damga-vergisi/ ESKİŞEHİR SERBEST MUHASEBECİ MALİ MÜŞAVİRLER ODASI MEVZUAT ARAŞTIRMA KOMİSYONU Rapor Sıra No : Mesleki-002 SÖZLEŞME DAMGA VERGİSİ HAKKINDA ÇALIŞMA RAPORU BÖLÜM BAŞLIKLARI 1-DAMGA VERGİSİ ÖDENMEYEN SÖZLEŞMELER GEÇERLİ MİDİR ? 2-DAMGA VERGİSİNİ KİM ÖDER ? 3-DAMGA VERGİSİ NE ZAMAN ÖDENİR ? 4-DAMGA VERGİSİ NASIL HESAPLANIR ? 5-SÖZLEŞME DAMGA VERGİSİYLE İLGİLİ OLARAK DİKKAT EDİLMESİ GEREKEN HUSUSLAR NELERDİR ? A- DÜZENLENEN SÖZLEŞMENİN SAYISI B- SÖZLEŞME SÜRESİ C- SÖZLEŞME SÜRESİNİN KENDİLİĞİNDEN UZAMASI 6-EKLER 1- TÜRMOB GENELGE 2005/3 2- Makale-Mahmut Tayyar ERGÜL (Vergi Denetmeni,Vergi Uygulama Müd.V.) MESLEK MENSUPLARININ MÜKELLEFLERİ İLE İMZALADIKLARI SÖZLEŞMELERDEN KAYNAKLANAN DAMGA VERGİSİNDEN KAÇINMA YOLLARI 3- Makale-Serkan Başar KENDİLİĞİNDEN UZAYAN KİRA SÖZLEŞMELERİNİN DAMGA VERGİSİ KARŞISINDAKİ DURUMU 1- DAMGA VERGİSİ ÖDENMEYEN SÖZLEŞMELER GEÇERLİ MİDİR ? Damga vergisi alacağının doğması için belli bir hukuki işlemle ilgili kağıdın eksiksiz olarak tekemmül etmiş olması gerekir. (Örneğin ihale kararları) Kağıt eksiksiz olarak tekemmül ettikten sonra muamelenin feshedilmiş olması vergilemeyi etkilemez. Damga Vergisi,Ticari ve Medeni işlemlerle ilgili olarak düzenlenen kağıtlar dolayısıyla alınır.Kağıt düzenlenmemişse vergileme yapılmaz. Bazı akitlerin sıhhati,kanunen belli şekillere uyularak yapılmasına bağlı tutulmuştur.Bu şekle uyulmadığında,akit geçerli sayılmaz.(Örneğin gayrimenkul rehni,kefalet senedi,Poliçe ve emre muharrir senetlerin geçerliliği Türk Ticaret Kanununda gösterilmiş şartlar dahilinde düzenlenmiş olmaları ile mümkündür.) Bütün bu hallerde ve çoğaltılabilecek diğer örneklerde,kağıdın kanuni şekil şartlarına uyulmadan düzenlenmiş olması,damga vergisi mükellefiyetini etkilemez.Çünkü kağıt kanuni şartlara uymadığı hallerde de gene bir hususu ispat veya belli etmeye yarayacak niteliği kazanmıştır. (Örneğin TTK 688.maddesine göre emre muharrer bir senet metninde “bono” veya “emre muharrer senet ” kelimesinin yazılı olmaması emre muharrer senet olma niteliğini kaybettirir.Fakat bu hal kağıdın ad ve senet sayılmasını önlemez.Yani bu durumda da kağıt,bir hususu ispat ve belli etme niteliği taşıma devam eder.Yalnız,mahiyet değiştireceği için emre muharrer senet olarak değil,adi senet olarak vergilendirme durumu tayin edilmek gerekir. Damga vergisinin ödenmemesi veya eksik ödenmiş olması,kağıdın ve akit işlemin sıhhatini etkilemez.Akitlerde yazılı şekil,ispat aracı veya sıhhat şartıdır. Sıhhat şartı olarak aranmadığı hallerde akitler sözlü olarak da yapılabilir.Bu hallerde yazılı şekle başvurulup kağıt düzenlenmesi,ispat bakımından önem taşır.Kağıdın Damga vergisinin ödenmemesi ise,ispat aracı olma nitelik ve gücünü ortadan kaldırmaz veya zayıflatmaz. Yazılı şeklin akitlerde sıhhat şartı olarak arandığı hallerde de durum aynıdır.Akit,kanunen aranan şartlarına uymakla tamam olur.Damga vergisinin ödenmemiş olması,akdin geçerliliğine hiçbir etki yapmaz.Sadece damga vergisinin cezası ile birlikte alınması gerekir. 2- DAMGA VERGİSİNİ KİM ÖDER ? Veysi Seviğ - 27 Temmuz 2005 - Dünya Damga Vergisi Yasası'nın 3'üncü maddesi uyarınca bu verginin mükellefi, kağıtları imza edenlerdir. Bazı hallerde damga vergisine tabi olan kağıtlarla ilgili olarak, verginin bir tarafça üstlenileceği yönünde sözleşmelere özel hükümler konulmakta, bunun sonucunda damga vergisinin ödenmemesi halinde mevcut özel hüküm çerçevesinde diğer tarafın sorumlu olacağı ifade edilmektedir. Oysa Vergi Usul Yasası'nın 8'inci maddesi hükmü gereği olarak \"Vergi kanunlarıyla kabul edilen haller müstesna olmak üzere, mükellefiyete veya vergi sorumluluğuna müteallik özel mukaveleler vergi dairelerini bağlamaz.\" Gerçekte gerek mükellefiyet gerekse sorumlulukla ilgili esaslar vergi yasaları ile belli edilir. Vergi yasaları ile belli edilen haller dışında mükellef veya sorumluların, bunları özel mukavelelerle değiştirmeleri, mükellef ve sorumlu sıfatından doğan görevleri başkasına aktarmaları mümkün değildir. Eğer bu tarz bir mukavele yapılmışsa bu, vergi dairesini bağlamaz. Vergi uygulaması bakımında geçerlilik taşımaz. Diğer yandan söz konusu yasanın 24'üncü maddesi uyarınca \"Vergiye tabi kağıtların damga vergisinin ödenmemesinden veya noksan ödenmesinden dolayı alınması lazım gelen vergi ve cezadan, mükelleflere rücu hakkı olmak üzere kağıtları ibraz edenler sorumludur.\" Yasal düzenleme gereği \"Birden fazla kişi tarafından imza edilen kağıtlara ait vergi ve cezanın tamamında imza edenler müteselsilen sorumludurlar. Bunlar arasında vergiden müstesna olanların bulunması damga vergisinin noksan ödenmesini gerektirmez. \"Bu bağlamda\" damga vergisinden muaf kuruluşlarca kişilerin \"Damga Vergisine Tabi Kağıtları\" belirleyen (1) sayılı tabloda yer alan işlemleriyle ilgili olarak düzenlenen ve sadece bu kurumların imzasını taşıyan kağıtlara ait verginin tamamı kişiler tarafından ödenir. Ancak yine yasal düzenleme gereği olarak \"bu bağıtlara ait verginin hiç ödenmemesi veya noksan ödenmesi halinde vergi ve cezanın tamamından kişilerle birlikte kurumlar müteselsilen sorumludurlar.\" (Damga Vergisi Yasası Madde: 24) Mevcut yasal düzenlemeden de anlaşılacağı üzere kağıt üzerinde yer alan imza sahiplerinin tamamı damga vergisinden müteselsilen sorumlu olmaktadırlar. Burada bir başka özellik de kağıdı imzalamaları nedeniyle mükellef durumunda olan kişiler aralarında vergilerin paylaşılmasına ilişkin olarak yaptıkları sözleşmelerin geçerli olmayacağıdır. Bir başka anlatımla bu tür sözleşmeler vergi idaresi açısından bir önem taşımamaktadır. Dolayısıyla Vergi Usul Yasası'nın 8'inci maddesinde de hükme bağlandığı üzere damga vergisinin mükellefleri arasında yapılan sözleşmelerin vergi dairesi tarafından yapılacak tarhiyatlarda gerekçe olarak gösterilmesi imkanı bulunmamaktadır. 488 sayılı Damga Vergisi Kanunu Madde 03: Mükellef Damga Vergisinin mükellefi kağıtları imza edenlerdir. Resmi dairelerle kişiler arasındaki işlemlere ait kağıtların Damga Vergisini kişiler öder. 3- DAMGA VERGİSİ NE ZAMAN ÖDENİR ? 488 sayılı Damga Vergisi Kanunu uyarınca Sözleşmenin düzenlendiği tarihi izleyen onbeş gün içinde ödenir. 488 sayılı Damga Vergisi Kanunu Madde 22: Makbuz karşılığı ödemelerde ödeme zamanı (31.12.2004 tarih ve 25687 (3) mükerrer sayılı Resmi Gazete'de yayımlanan 5281 sayılı Kanunun 3 üncü maddesiyle değişen ve 01.01.2005 tarihinden geçerli olmak üzere yürürlüğe giren şekli.) Makbuz karşılığı ödemelerde Damga Vergisi; a) Maliye Bakanlığınca belirlenen mükellefler, kurum ve kuruluşlar tarafından bir ay içinde düzenlenen kağıtların vergisi, ertesi ayın yirminci günü akşamına kadar (1) vergi dairesine bir beyanname ile bildirilir ve yirmialtıncı günü akşamına kadar ödenir. b) (a) bendi dışındaki hallerde, kağıdın düzenlendiği tarihi izleyen onbeş gün içinde vergi dairesine bir beyanname ile bildirilir ve aynı süre içinde ödenir. 4- DAMGA VERGİSİ NASIL HESAPLANIR ? Sözleşmede yazılı bulunan tutar üzerinden (KDV hariç tutar) binde 7,5 Damga Vergisi ödenir. (KDV hariç Tutar x binde 7,5 x İmzalanan sözleşme sayısı ) DANIŞTAY Yedinci Daire Esas No : 1997/02496 Karar No : 1998/00669 ÖZET: Damga vergisi matrahının sözleşmede belirtilen bedel (kıymet bedeli) olması nedeniyle, bu bedele katma değer vergisinin, ilave edilmesi suretiyle bulunan yeni bedelin iş bedelini oluşturmadığı, dolayısıyla bu bedel üzerinden damga vergisi tarhiyatı yapılamayacağı hk. 5- SÖZLEŞME DAMGA VERGİSİYLE İLGİLİ OLARAK DİKKAT EDİLMESİ GEREKEN HUSUSLAR NELERDİR ? A- DÜZENLENEN SÖZLEŞMENİN SAYISI 488 sayılı Damga Vergisi Kanunu Madde 05: Kağıt nüshalarının birden fazla olması Bir nüshadan fazla olarak düzenlenen kağıtların her nüshası ayrı ayrı aynı miktar veya nispette Damga Vergisine tabidir. Şu kadar ki, poliçe ve emre yazılı ticari senetlerin yalnız tedavüle çıkarılan nüshaları vergiye tabi tutulur. T.C. MALİYE BAKANLIĞI Gelirler Genel Müdürlüğü Tarih : 10/05/2005 Sayı : B.07.0.GEL.0.62/6202-2019/020612 Sözleşmenin binde 7,5 nispetinde damga vergisine tabi tutulması, ayrıca söz konusu sözleşmenin 1’ den fazla düzenlenmesi halinde her nüshanın ayrı ayrı damga vergisine tabi tutulması gerekir. TÜRMOB 2005/3 GENELGESİ (bakınız Ekler bölümü) Sözleşmelerin BİR ASIL olarak düzenlenmesi ve müşteriye sözleşmenin onaylı ve “ASLI GİBİDİR” kaşesini taşıyan bir fotokopisinin verilmesi, düzenlenecek sözleşmelerde yer alan “.....İşbu sözleşme 2 Nüsha düzenlendi” ibaresinin üstü çizilerek “.....İşbu sözleşme BİR ASIL olarak”şeklinde değiştirilmesi halinde vergi sadece bir defa ödenmiş olacaktır. (KDV hariç Tutar x binde 7,5) DANIŞTAY Yedinci Daire Esas No : 1997/02771 Karar No : 1999/00973 ÖZET:Kağıtların, imzasız suretlerinin damga vergisine tabi olmadığı hk. YARGITAY 14. HUKUK DAİRESİ E. 2001/7808 K. 2001/8353 T. 30.11.2001 * FOTOKOPİ OLARAK İBRAZ EDİLEN BELGE ( Belge Üzerinde Gerekli Araştırma Yapılmadan Davanın Reddine Karar Verilmesinin Yanlış Olması ) KARAR ÖZETİ : Mahkeme, dayanılan bu fotokopi belgenin aslının davacılarca ibraz edilememesi nedeniyle davanın reddine karar vermiş, hükmü davacılar vekili temyize getirmiştir. Davacıların davada dayandıkları belge fotokopidir. Ancak davacılar bu belgenin aslının davalı Ahmet'in elinde olduğunu ve onun ibraz etmesi gerektiğini ileri sürmüşlerdir. 30.12.1992 tarihli ve dosyada fotokopisi bulunan belgenin incelenmesinde davacılar ile davalı Ahmet arasında düzenlendiği ve bir nüsha yazılarak aslının davalı Ahmet'te kaldığı, fotokopilerinin ise davacı kardeşlerine yazıldığı ve adı geçenlerce imzalanmış olduğu görülmektedir. Bir davada taraflardan hiçbiri; karşı yanın davayı kazanması için kendi aleyhine ve onun lehine olan bir kanıtı göstermeye zorlayamaz. Davacı ve davalı, dayandıkları kanıtlarını kendileri ibraz zorundadırlar. Ancak Usul Kanunumuz 326 ve izleyen maddelerinde senetler açısından, çeşitli olasılıkları göz önüne alarak bu kuralın bazı ayrıklarına yer vermiş ve 326. maddede sayılan belgeleri, bir tarafı kendi aleyhine bile olsa mahkemeye vermekle yükümlü kılmıştır. Anılan bu maddenin 3. bendine göre, mahkemeye sunulması zorunlu belgelerden biri de \"iki taraf için müşterek olan muamele ve menfaatlere müteallik tanzim olunan vesikalar\" dır. Davada dayanılan belge de bu niteliktedir. Bir tarafın dayandığı ve mahkemeye sunulmasını istediği belgenin karşı tarafın elinde olması ve bu tarafın da belgenin elinde olmadığını bildirmesi yani inkar etmesi durumunda, sorunun nasıl çözümlenmesi gerektiği hususu 331. maddede hükme bağlanmış bulunmaktadır. Somut olayda, yukarıda da açıklandığı üzere, davacılar fotokopisini sundukları davalılarla aralarındaki ilişkiye ait sözleşmeye dayandıklarına, bu fotokopi belgeden de, tek nüsha düzenlendiğinin ve aslının davalı Ahmet'te kaldığının, fotokopilerinin ise davacılara verildiğinin yazılı bulunduğunun anlaşılmasına göre, mahkemece uyuşmazlığın belirtilen HUMK'nun 326, 331 ve izleyen maddeleri çerçevesinde araştırma ve inceleme yapılarak ve davalıların savunmaları da gözönünde tutulmak suretiyle çözümlenmesi gerekirken yazılı olduğu şekilde davanın reddine karar verilmesi doğru görülmemiştir B- SÖZLEŞME SÜRESİ Serbest Muhasebeci, Serbest Muhasebeci Mali Müşavir ve Yeminli Mali Müşavir Ücretlerinin Esasları Hakkında Yönetmelik Madde 14: Ücret sözleşmesi kapsamı “Ücret sözleşmeleri münferit ya da süreli olarak yapılabilir. Süreli sözleşmelerin en az bir yıllık olması şarttır. Sözleşmeler; ait oldukları işlemleri ve bunlara ait süreleri kapsayıp; diğer işlem ve sürelere uygulanamaz. Bu durumda, yeni sözleşme yapılması gerekir.Ücret sözleşmelerine; ücrete mahsuben avans verileceğine, iş sahibi adına yapılacak giderlerin sonradan iş sahibinden tahsil edileceğine ve sair hususlara dair özel hükümler konulabilir. C- SÖZLEŞME SÜRESİNİN KENDİLİĞİNDEN UZAMASI Sözleşmenin kendiğinden uzaması halinde (yani her yıl yeniden sözleşme düzenlemek yerine) “sözleşmesi süresinin bitimine 15 gün kala hiçbir itirazda bulunulmaması durumunda sözleşme kendiliğinden uzar.” Hükümlerinde buna benzer ifadeler bulunan sözleşmelerde sürenin uzatılması değil kendiliğinden uzaması söz konusudur. Bu durumda yeni bir kağıt düzenlenmesine gerek olmadığı için ayrıca bir damga vergisi hesaplanmasına da gerek yoktur. Maliye Bakanlığı da verdiği birçok özelgede yeni bir kağıt düzenlenmeden veya ayrı bir şerh ve mektupla uzadığı belirtilmeyen Sözleşme ve kira sözleşmelerinde damga vergisi hesaplanmayacağını belirtmiştir. (bakınız Ekler bölümünde yer alan Vergi Denetmeni, Vergi Uygulama Müdür V.sayın Mahmut Tayyar ERGÜL’ün ve Serkan Başar’ın Makalesi) EKLER 1 YMM ve SMMM ODASI BAŞKANLIKLARI’NA GENELGE 2005/3 Ankara, 01384/18.02.2005 Konu : Damga Vergisi Konusunda Meslek Mensuplarımızın Dikkat Etmesi Gereken Hususlar Odalarımızdan ve meslek mensuplarımızdan gelen talepler doğrultusunda, Damga Vergisinin Uygulanması konusunda çeşitli tereddütler doğduğu anlaşılmaktadır. 5281 Sayılı Kanunla yapılan düzenleme ile Damga Vergisi uygulamasına yönelik önemli değişiklikler yapılmıştır. Damga Vergisi Uygulanması konusunda meslek mensuplarımızın dikkat etmesi gereken hususlar şu şekildedir; 5281 sayılı Kanun ile 488 Sayılı Damga Vergisi Kanununda yapılan değişiklik ile pul yapıştırmak suretiyle ödenen vergi yürürlükten kaldırılmıştır. Damga Vergisinin beyanname verilmek suretiyle ödenmesi konusunda 43 seri numaralı Genel Tebliğde ayrıntılı açıklamalar yapılmıştır. Meslek mensuplarımızı yakından ilgilendiren aşağıdaki konularda açıklama yapılması gereksinimi doğmuştur. I-MESLEKİ KONULARDA MÜŞTERİLER İLE YAPILACAK SÖZLEŞMELER 1-03/01/1990 Tarih ve 20391 Sayılı Resmi Gazetede yayımlanan Serbest Muhasebeci,Serbest Muhasebeci Mali Müşavir ve Yeminli Mali Müşavirlerin Çalışma Usul ve Esasları Hakkında Yönetmeliğin 24. Maddesine göre; meslek mensuplarımızın verecekleri hizmetler için sözleşme yapmaları zorunludur. Bu zorunluluğa riayet etmeyen meslek mensuplarımız hakkında disiplin kovuşturması yapılmaktadır. 2-488 Sayılı Damga vergisi Kanununa ekli (1) Sayılı Tabloda; I-Akitlerle ilgili Kağıtlar başlığının altında yer alan , 1.Mukavelenameler, taahhütler ve temliknameler , a)-Belli parayı ihtiva edenler (Binde 7,5) oranında Damga Vergisine tabidir. 3-Aynı Kanunun 5. Maddesi ise aşağıdaki şekilde düzenlenmiştir. Kağıt nüshalarının birden fazla olması: “Madde 5 - Bir nüshadan fazla olarak düzenlenen kağıtların her nüshası ayrı ayrı aynı miktar veya nispette Damga Vergisine tabidir. Şu kadar ki, poliçe ve emre yazılı ticari senetlerin yalnız tedavüle çıkarılan nüshaları vergiye tabi tutulur.” TÜRMOB tarafından bastırılan ve odalarımız tarafından satışı yapılan sözleşmeler BİR ASIL BİR SURET şeklinde dizayn edilmiştir. Yukarıda belirtilen 5. Madde metninden de anlaşılacağı üzere, meslek mensuplarının müşterileri ile yapacakları sözleşmeyi birden fazla nüsha yapmaları ve bir suretini müşteriye vermeleri halinde her nüsha için ayrı ayrı aynı miktarda Damga Vergisi ödenmek mecburiyeti doğacaktır. Bu nedenle, yukarıda söz konusu edilen sözleşmelerin BİR ASIL olarak düzenlenmesi ve müşteriye sözleşmenin onaylı ve “ASLI GİBİDİR” kaşesini taşıyan bir fotokopisinin verilmesi, düzenlenecek sözleşmelerde yer alan “.....İşbu sözleşme 2 Nüsha düzenlendi” ibaresinin üstü çizilerek “.....İşbu sözleşme BİR ASIL olarak”şeklinde değiştirilmesi halinde vergi sadece bir defa ödenmiş olacaktır. 4- Damga Vergisi Kanununda yapılan değişiklikle serbest meslek erbabı olarak damga vergisi açısından “Sürekli Mükellefiyeti” olmayan biz meslek mensuplarımıza işlemlerin yani sözleşmenin tanziminden sonra 15 gün içinde damga vergisi beyannamesi ile beyan edilerek aynı süre içinde ödeme yükümlülüğü getirilmiştir.(Damga Vergisi Beyannamesi Ayrıca Damga Vergisine Tabi değildir) Örneğin:Hizmet süresi 01/01/2005-31/12/2005 tarihi olarak düzenlenen bir sözleşme 20/02/2005 tarihinde imza edilmiş ise; bu sözleşmeye ait Damga Vergisi 05/03/2005 tarihine kadar beyan edilip aynı sürede ödenmesi gerekmektedir II- E- BEYANNAME UYGULAMASI Vergi Usul Kanunu 340 numaralı Genel Tebliğ ile uygulaması ihtiyari olarak başlatılan E-Beyanname için aşağıdaki sözleşmeler ve taahhütnamelerin yapılması gerekmektedir. EK 1 : ELEKTRONİK BEYANNAME GÖNDERME TALEP FORMU VE TAAHHÜTNAMESİ EK 2 : ELEKTRONİK BEYANNAME GÖNDERME ARACILIK YETKİSİ TALEP FORMU VE TAAHHÜTNAMESİ EK 3 : ELEKTRONİK BEYANNAME ARACILIK VE SORUMLULUK SÖZLEŞMESİ EK 4 : ELEKTRONİK BEYANNAME ARACILIK SÖZLEŞMESİ Yukarıda belirtilen Taahhütname ve Sözleşmeler Damga Vergisine Tabi değildir. Bilgi edinilmesi ve gereğinin yapılması rica olunur. Saygılarımızla Nail SANLI GENEL SEKRETER 2 Mahmut Tayyar ERGÜL Vergi Denetmeni Vergi Uygulama Müdür V. MESLEK MENSUPLARININ MÜKELLEFLERİ İLE İMZALADIKLARI SÖZLEŞMELERDEN KAYNAKLANAN DAMGA VERGİSİNDEN KAÇINMA YOLLARI Tarih: 24.11.2006 I- GİRİŞ 3568 sayılı (1) sayılı Kanun’a göre yetki almış meslek mensuplarının (SMSMMM) Serbest Muhasebeci, Serbest Muhasebeci Mali Müşavir ve Yeminli Mali Müşavirin Çalışma Usul ve Esasları Hakkında Yönetmeliğin 24. maddesine göre; meslek mensupları Defter Tutmak ve Süreklilik arz eden hizmetlerinde sözleşme yapılması zorunludur. Bu zorunluluğa riayet etmeyen meslek mensupları hakkında ise bağlı bulundukları odalar tarafından disiplin soruşturması yapılması gerekmektedir. Meslek mensupları tarafından verilen muhasebe hizmetinin devamlılık arz ettiği ücret dışındaki hükümlerinin aynı kalmak şartı ile uzun süreli devam ettiğinden yenilenmeksizin kendiliğinden yürürlükte olup hükümlerinden yararlanılabilmektedir. 5281 sayılı (2) sayılı Kanunla yapılan düzenleme ile damga vergisi uygulamasına yönelik önemli değişiklikler yapılmıştır. Damga vergisinde yapılan değişiklikle pul yapıştırmak suretiyle ödeme şekli yerine beyanname vermek suretiyle ödeme şekline geçilmiştir. Konuyla ilgili olarak da 43 Seri No.lu (3) Damga Vergisi Genel Tebliği yayımlanmıştır. Makalemizin konusu yürürlükte bulunan kanun ve tebliğler çerçevesinde meslek mensuplarının mükellefleri ile sözleşmelerde nelere dikkat ederek damga vergisinden kaçınabilecekleri oluşturmaktadır. II- YASAL MEVZUAT 488 sayılı Damga Vergisi Kanunu’nun 1. maddesinde damga vergisine tabi kağıtlar teriminin yazılıp imzalanmak veya imza yerine geçen işaret koymak suretiyle düzenlenen veya herhangi bir hususu ispat veya imza yerine geçen işaret koymak suretiyle düzenlenen ve herhangi bir hususu ispat veya belli etmek için edilebilecek olan belgeleri ifade edeceği, aynı Kanun’un 2. maddesinde de vergiye tabi kağıtlar mahiyetinde bulunan veya onların yerini alan mektup ve şerhlerle bu kağıtların hükümlerinin yenilenmesine uzatılmasına, değiştirilmesine, devrine veya bozulmasına ilişkin mektup ve şerhlerin de damga vergisine tabi tutulacağı hüküm altına alınmıştır. 488 sayılı Damga Vergisi Kanunu’na ekli 1 sayılı Tabloda; “1- Akitlerle İlgili Kağıtlar” başlığı altında yer alan; 1. Mukavelenameler, taahhütler ve temliknameler, a) Belli parayı ihtiva edenler (binde 7,5) oranında damga vergisine tabidir. 3- Aynı Kanun’un 5. maddesi ise aşağıdaki şekilde düzenlenmiştir. “Kağıt Nüshalarının Birden Fazla Olması: Bir nüshadan fazla olarak düzenlenen kağıtların her nüshası ayrı ayrı aynı miktar ve nispette damga vergisine tabidir...” Meslek mensuplarının mükellefleri ile yapacakları ile yapacakları sözleşmeleri bir den fazla nüsha halinde yapmaları halinde ayrı ayrı aynı miktarda damga vergisi ödemek mecburiyeti doğacaktır. Bu nedenle söz konusu sözleşmelerin “Bir Asıl” olarak düzenlenmesi halinde sadece bir defa ödenmiş olacaktır. Belirli süreli olarak düzenlenen sözleşmelerde (Asgari Ücretin Esasları Hakkında Yönetmeliğe göre en az 1 yıllık olması şarttır.) süre bitiminden önce taraflardan birinin diğerine ihbarda bulunmaması ve sebeple sözleşme süresinin otomatik olarak uzaması halinde, herhangi bir belge düzenlenmediği veya sözleşmeye bu hususta ayrıca şerh konulmadığından damga vergisi alınmasına imkan yoktur. Serbest Muhasebeci, Serbest Muhasebeci Mali Müşavir ve Yeminli Mali Müşavirin Çalışma Usul ve Esasları Hakkında Yönetmeliğin 26. maddesine göre taraflar haklı nedenlerle veya karşılıklı rızaları ile aralarındaki sözleşmeyi her zaman feshedebilirler. Bu takdirde alınmış olan defter ve belgeler sahiplerine geri verilir. Tarafların tazminat hakları genel hukuk kurallarına tabidir. Konu ile ilgili olarak Gelir İdaresi Başkanlığı tarafından Samsun Vergi Dairesi Başkanlığı’na verilen 11.10.2006 tarih ve 078765 sayılı görüşünde “Meslek mensuplarının muhasebe hizmeti verdiği mükellefler ile düzenlediği sözleşmelerin uygulama süresi içinde ücretin artma durumunda, sözleşme hükümlerini değiştiren herhangi bir kağıt (makam oluru, ek sözleşme vb.) düzenlenmesi halinde ücret artışı üzerinden binde 7,5 nispetinde damga vergisi hesaplanması gerekir. Ancak, bu kabil ücret artışı ile ilgili olarak ilk sözleşme hükümlerine tesir eden herhangi bir kağıt düzenlenmemesi halinde damga vergisinin aranılmaması gerekir. Söz konusu sözleşmelerin sürelerinin bitmesinden sonra sözleşmeye konulan bir şerhe istinaden sözleşme süresinin uzatılması halinde, şerh sözleşme hükümlerini değiştiren bir belge vasfında olduğundan, süresi uzayan bu sözleşmelerden yeniden damga vergisi alınması gerekmektedir. Diğer taraftan süre uzatımın gerçekleşmesinden sonra meydana gelen ücret artışlarına ilişkin düzenlenecek kağıdında ayrıca vergilendirilmesi gerekmektedir.” III- SONUÇ Muhasebe ve mali danışmanlık hizmeti, işin gereği olarak uzun süreli bir iş olarak karşımıza çıkmakta meslek mensupları tarafından mükellefleri ile her yıl sözleşme yapılması bazı zorluklarla karşılaşılmaktadır. Mükelleflerle imzalanan sözleşmelerin sürelerinin yeni bir sözleşme veya sözleşme yerine geçecek bir kağıt düzenlemeksizin veya mevcut sözleşmede süre uzatımı yönünden bir şerh koyulmaksızın kendiliğinden uzaması durumunda uzayan süreye ilişkin olarak yeniden damga vergisi hesaplanmasına ve beyan edilmesine gerek bulunmamaktadır. (1) 13.06.1989 tarih ve 20194 sayılı Resmi Gazete’de yayımlanmıştır. (2) 31.12.2004 tarih ve 25687 mükerrer 3 sayılı Resmi Gazete’de yayımlanmıştır. (3) 04.02.2005 tarih ve 25717 sayılı Resmi Gazete’de yayımlanmıştır. NOT: Bu makale \"Yaklaşım Dergisi, Kasım 2006, Sayı: 167\" den iktibas edilmiştir. 3 KENDİLİĞİNDEN UZAYAN KİRA SÖZLEŞMELERİNİN DAMGA VERGİSİ KARŞISINDAKİ DURUMU Serkan BAŞAR Vergi Departmanı, Müdür Yardımcısı Mazars/Denge Denetim YMM A.Ş. E-Yaklaşım, Ocak 2008 I – GİRİŞ Bilindiği üzere Türk Vergisi Sistemi içersinde yer alan 488 sayılı Damga Vergisi Kanunu ile yine bu kanunda belirtilen bazı kağıtların düzenlenmesi vergiye tabi tutulmuştur. Damga Vergisi Kanunun 1. maddesinde kanun ekindeki (I) sayılı tabloda yazılı kağıtların damga vergisine tabi olduğu belirtilmiş kira sözleşmeleri de yine (I) sayılı tablo içersinde gösterilmiştir. II – KİRA SÖZLEŞMELERİNDE NİSPET Yukarıda da belirttiğimiz üzere kira sözleşmelerine ait damga vergisinin nispeti Damga Vergisi Kanununa ekli (1) sayılı tabloda I. Akitlerle ilgili kağıtlar/A. Belli parayı ihtiva eden kağıtlar/2. Kira mukavelenameleri kısmında sözleşme süresine göre kira bedeli üzerinden binde 1,5 olarak belirlenmiştir. Ancak bu durum sözleşmede kefil imzasının bulunup bulunmasına göre değişmektedir. Çünkü aynı kanunun 6’ıncı maddesinin 2’nci paragrafında “Bir kağıtta toplanan akit ve işlemler birbirine bağlı ve bir asıldan doğma oldukları takdirde Damga Vergisi en yüksek vergi alınmasını gerektiren akit veya işlem üzerinden alınır.” denilmektedir. Bu nedenle Gelir İdaresi Başkanlığı tarafından verilen muktezalarda da belirtildiği üzere kira sözleşmeleri için üç farklı vergi nispeti ortaya çıkmaktadır. G.İ.B. tarafından verilen 16.01.2006 - 81 tarih ve 121-2517 sayılı özelgede; “ 1. Sadece kiracı ile kiralayan arasında imzalanan kira sözleşmesine ait damga vergisi; mukavele süresine göre bulunacak toplam kira tutarının binde 1, 5 damga vergisi oranı ile çarpılmak suretiyle hesaplanacak tutar olacaktır. 2. Sözleşmenin kiracı ile kiralayan yanı sıra adi kefil tarafından da imzalanması halinde, söz konusu kira sözleşmesine ait damga vergisi, mukavele süresine göre bulunacak toplam kira tutarının binde 9 damga vergisi oranı ile çarpılmak suretiyle hesaplanacak tutar olacaktır. 3. Sözleşmenin kiracı ile kiralayan yanı sıra müteselsil kefil veya müşterek borçlu tarafından da imzalanmış olması halinde, söz konusu kira sözleşmesine ait damga vergisi, mukavele süresine göre bulunacak toplam kira tutarının binde 7, 5 damga vergisi oranı ile çarpılmak suretiyle hesaplanacak tutar olacaktır.” denilmektedir. 1. maddede belirtildiği gibi sadece iki gerçek kişi ya da bir gerçek bir tüzel kişi arasında düzenlenen kira sözleşmelerinde vergi nispeti (I) sayılı tablonun I/A-2 fıkrasına göre binde 1,5 olmalıdır. Çünkü bu tür sözleşmeler iki kişi arasında gerçekleşen ve içinde sadece kiralamaya ait hükümlerin bulunduğu bir sözleşmelerdir. 2. madde belirtilen sözleşme türünde ise kiralayan ve kiracının yanında sözleşmede ayrıca adi kefilin imzası bulunmaktadır. Bu durumda vergi nispetinin binde 9 olarak belirlenmesi gerekir. Çünkü kira mukavelenamesine konan kefalet şerhinin “adi kefalet” olarak düzenlenmesi halinde, kefalet şerhi asil akitten ayrı müstakil bir işlem, bir hukuki muamele niteliğinde olduğundan mukavele süresine göre kiralama bedelinden hesaplanacak binde 1,5 nispetindeki damga vergisine ilaveten kefalet şerhinden de Kanun’un 6.maddesinin birinci fıkrasına göre ve Kanuna ekli (1) sayılı tablonun I/A-3 fıkrasına istinaden ayrıca binde 7,5 nispetinde damga vergisi alınır.[1] 3. maddede belirtilen müteselsil kefil veya müşterek borçlu kavramlarından anlaşılması gereken ise alacaklının asıl borçluya müracaat etmeden doğrudan kefile başvurma hakkına sahip olduğu kefalet türü olduğudur. Kira mukavelesine konan kefalet şerhinin “müteselsil kefil” veya “müteselsil kefil ve müşterek borçlu” sıfatıyla konulması halinde, kefalet şerhi asıl akitle birbirine bağlı ve bir asıldan doğma akit işlemler mütalaa edildiğinden, kağıtta yer alan akit ve işlemler içersinde en yüksek vergi alınmasını gerektiren tutarın dikkate alınması suretiyle yapılacaktır.[2] Yani içersinde bu tür kefalet bulunan kira sözleşmeleri için dikkate alınması gereken vergi nispeti Kanuna ekli (1) sayılı tablonun I/A-3 fıkrası gereğince binde 7,5 olmalıdır. III – KİRA SÖZLEŞMELERİNİN KENDİLİĞİDEN UZAMASI VE UZATILMASI ARASINDAKİ FARK a) Sözleşmenin süresinin uzatılması : 488 sayılı Damga Vergisi Kanunu’ nun 2. maddesinde “Vergiye tabi kağıtlar mahiyetinde bulunan veya onların yerini alan mektup ve şerhlerle, bu kağıtların hükümlerinin yenilenmesine, uzatılmasına, değiştirilmesine, devrine veya bozulmasına ilişkin mektup ve şerhler de Damga Vergisine tabidir.”denilmektedir. Bu madde özellikle belirtilen husus değişikliklerin mektup ve şerhler ile yapılması halinde yapılan değişikliklerin damga vergisine tabi olacağıdır. Çünkü mektup ve şerhlerle yapılan değişikliklerde önceki sözleşmenin bazı hükümleri değiştirilebilmekte ya da süresi uzatılabilmektedir. Sonuçta mektup ve şerhle yapılan değişiklik ne olursa olsun yeni bir kağıdın düzenlenmesi söz konusu olduğundan bu işlemler sonucunda damga vergisinin doğacağı açıktır. Aynı şekilde bu kanunun 14. maddesi hükümlerine göre de “mukavelenamelerin müddetinin uzatılması halinde aynı miktar veya nispette vergi alınır.” denilmektedir. Bu maddeden de anlaşıldığı üzere kanun koyucu vergi miktarı açısından mevcut bir mukavelenamenin süresinin uzatılması ile yeni bir mukavelename düzenlenmesi arasında bir fark gözetmemiştir.[3] Ancak bu madde geçen uzatılması kelimesinden de kendiliğinden uzaması değil ayrıca bir kağıtla, şerhle ya da mektupla uzatılma anlaşılmalıdır. Dolayısıyla bu tür uzatılmaya yönelik kağıtlar da damga vergisi konusuna girmektedir. b) Sözleşmenin süresinin uzaması : Yukarıdaki açıklamaların dışında bir çok kira sözleşmesinde ayrı bir madde olarak şu ifade yer almaktadır. “ Kira sözleşmesi süresinin bitimine 15 gün kala hiçbir itirazda bulunulmaması durumunda sözleşme kendiliğinden uzar.” Hükümlerinde buna benzer ifadeler bulunan sözleşmelerde sürenin uzatılması değil kendiliğinden uzaması söz konusudur. Bu durumda yeni bir kağıt düzenlenmesine gerek olmadığı için ayrıca bir damga vergisi hesaplanmasına da gerek yoktur. Maliye Bakanlığı da verdiği birçok özelgede yeni bir kağıt düzenlenmeden veya ayrı bir şerh ve mektupla uzadığı belirtilmeyen kira sözleşmelerinde damga vergisi hesaplanmayacağını belirtmiştir. IV - SONUÇ Sonuç olarak devam eden kira sözleşmelerinde damga vergisi mükellefiyetinin olup olmadığının belirlenmesi için sözleşmenin kendiliğinden mi uzadığının yoksa uzatıldığının mı belirlenmesi gerekmektedir. Çünkü kendiliğinden uzayan sözleşmelerde ayrı bir kağıt düzenlenmeyip sözleşme hükümlerine göre bir uzama söz konusu olduğundan herhangi damga vergisi hesaplanmasına gerek yoktur. Diğer yandan uzatılan kira sözleşmelerinde ise yeni bir kira sözleşmesi ya da süre uzatımına ilişkin şerh ya da mektup söz konusudur. Dolayısıyla yeni bir kağıt düzenlenmesi mevcut olduğundan bu durumda damga vergi hesaplanması gerekecektir. [1] DEĞER Nuri; En Son Şekliyle Damga Vergisi Uygulaması; 2006 [2] DEĞER Nuri; En Son Şekliyle Damga Vergisi Uygulaması; 2006 ESKİŞEHİR SERBEST MUHASEBECİ MALİ MÜŞAVİRLER ODASI MEVZUAT ARAŞTIRMA KOMİSYONU Halim ARI (SM) Selim HANAY (SMMM) Servet ONURLU (SMMM) Hasan ERÖKSÜZ (SMMM) Kadir KODAK (SMMM) Oğuz KIRAL (SMMM) Bekir KIR (SM) http://www.esmmmo.org/old/docs/sozlesme.pdf Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "DAMGA VERGİSİ UYGULAMALARI - DERLEYEN: KERAMEDDİN ORHAN - NOTER",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fdamga-vergisi-hak-makaleler-1.html",
        "title": "",
        "target": "",
        "type": "internal"
      },
      {
        "text": "DAMGA VERGİSİ UYGULAMALARI - DERLEYEN: KERAMEDDİN ORHAN - NOTER",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?damga-vergisi-hak-makaleler-1.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA-MUAFİYET",
        "href": "istisna-ve-muafiyet-hakkindaki-tum-mevzuat.html",
        "title": "ISTISNA-VE-MUAFIYET-HAKKINDAKI-TUM-MEVZUAT",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "DAMGA HARÇ GEN VE GENEL YAZILAR",
        "target": "",
        "type": "internal"
      },
      {
        "text": "1 SA. TABLO",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "2 SA. TABLO",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "maktu damga vergisi",
        "href": "5281-sayili-kanun.html#maktudamgavergilerikaldrlmtr.",
        "title": "",
        "target": "",
        "type": "internal"
      },
      {
        "text": "Noterlik Kanununun 103. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 96.maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Noterlik Kanununun 103. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 96. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanununun 90. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanununun 99. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "maktu damga vergisi",
        "href": "5281-sayili-kanun.html#maktudamgavergilerikaldrlmtr.",
        "title": "",
        "target": "",
        "type": "internal"
      },
      {
        "text": "Noterlik Kanununun 103. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 96. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "ESKİŞEHİR SERBEST MUHASEBECİ MALİ MÜŞAVİRLER ODASI MEVZUAT ARAŞTIRMA KOMİSYONU",
        "href": "http://www.esmmmo.org/old/docs/sozlesme.pdf%20%20",
        "title": "",
        "target": "",
        "type": "external"
      },
      {
        "text": "http://www.esmmmo.org/old/docs/sozlesme.pdf",
        "href": "http://www.esmmmo.org/old/docs/sozlesme.pdf%20%20",
        "title": "",
        "target": "",
        "type": "external"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "DAMGA VERGİSİ UYGULAMALARI - DERLEYEN: KERAMEDDİN ORHAN - NOTER"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>DAMGA VERGİSİ UYGULAMALARI - DERLEYEN: KERAMEDDİN ORHAN - NOTER</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Damga Vergisi Uygulamasında Nüsha, Suret ve Fotokopi\" />\n\n   <link rel=\"canonical\" content=\"noterlikrehberi.net/rehber/index.html?damga-vergisi-hak-makaleler-1.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"damga-vergisi-hak-makaleler-1.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"DAMGA VERGİSİ UYGULAMALARI - DERLEYEN: KERAMEDDİN ORHAN - NOTER\",\n\n   mailsubject: \"Tavsiye: Noterlik Rehberi - DAMGA VERGİSİ UYGULAMALARI - DERLEYEN: KERAMEDDİN ORHAN - NOTER &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA-MUAFİYET&nbsp; &nbsp;GEN VE GENEL YAZILAR&nbsp; &nbsp;1 SA. TABLO &nbsp; &nbsp;2 SA. TABLO\",\n\n   sharesubject: \"Noterlik Rehberi - DAMGA VERGİSİ UYGULAMALARI - DERLEYEN: KERAMEDDİN ORHAN - NOTER &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA-MUAFİYET&nbsp; &nbsp;GEN VE GENEL YAZILAR&nbsp; &nbsp;1 SA. TABLO &nbsp; &nbsp;2 SA. TABLO\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"DAMGA-VERGISI-HAK-MAKALELER-1\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"damga-vergisi-hak-makaleler-1.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?damga-vergisi-hak-makaleler-1.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?damga-vergisi-hak-makaleler-1.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?damga-vergisi-hak-makaleler-1.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?damga-vergisi-hak-makaleler-1.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fdamga-vergisi-hak-makaleler-1.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>DAMGA VERGİSİ UYGULAMALARI - DERLEYEN: KERAMEDDİN ORHAN - NOTER</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?damga-vergisi-hak-makaleler-1.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">DAMGA VERGİSİ UYGULAMALARI - DERLEYEN: KERAMEDDİN ORHAN - NOTER</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"ISTISNA-VE-MUAFIYET-HAKKINDAKI-TUM-MEVZUAT\">İSTİSNA-MUAFİYET</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"DAMGA HARÇ GEN VE GENEL YAZILAR\">GEN VE GENEL YAZILAR</a>  &nbsp; <a href=\"javascript:void(0);\" onclick=\"return hmshowPopup(event, popid_1017380446, this);\" class=\"popuplink\">1 SA. TABLO</a></span><span class=\"f_Mevzuat_atoc_2\"> </span><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_1010518585, this);\" class=\"popuplink\">2 SA. TABLO</a></span><span class=\"f_Mevzuat_atoc_2\"> </span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center; line-height: 1.80;\"><span style=\"font-size: 13px; color: #000000;\">&nbsp;</span></p>\n\n<p>Damga Vergisi Uygulamasında Nüsha, Suret ve Fotokopi</p>\n\n<p> &nbsp;</p>\n\n<p>24 Nisan 2010</p>\n\n<p>I- GİRİŞ</p>\n\n<p>&nbsp;</p>\n\n<p>Bilindiği üzere 488 sayılı Damga Vergisi Kanunu’nun[1] birinci maddesinde damga vergisinin konusu açıklanmıştır. Söz konusu madde de; Damga Vergisi Kanunu’na ekli (1) sayılı tabloda yazılı kağıtların damga vergisinin konusuna girdiği belirtilmiştir.</p>\n\n<p>&nbsp;</p>\n\n<p>Damga Vergisi Kanunu’na ekli (1) sayılı tabloda yazılı olan kağıtların vergilenmesinde, bu kağıtların nüsha, suret veya fotokopi vasfına haiz olması vergileme açısından önem arz etmektedir.</p>\n\n<p>&nbsp;</p>\n\n<p>Bu nedenle bizde makalemizde Damga Vergisi Kanunu’ na ekli (1) sayılı tabloda yazılı olan kağıtların nüsha, suret veya fotokopi olması durumlarına göre, vergilemenin olup olmayacağı hususunu açıklamaya çalışacağız.</p>\n\n<p>&nbsp;</p>\n\n<p>II- NÜSHA</p>\n\n<p>&nbsp;</p>\n\n<p>Damga Vergisi Kanunu’nun da nüshanın ne anlama geldiği açıklanmamıştır. Ancak doktrinde nüsha; aslı ile aynı hüküm ve gücü taşıyan, aslındaki ibarelerin ve imzaların aynısını ihtiva eden kağıtlar olduğu ifade edilmektedir.</p>\n\n<p>&nbsp;</p>\n\n<p>Dikkat edileceği üzere bu tanımda dikkat çeken en önemli husus, nüshaların her birinde imza olmasıdır.</p>\n\n<p>&nbsp;</p>\n\n<p>Damga Vergisi Kanunu’nun 5. maddesinde, “bir nüshadan fazla olarak düzenlenen kağıtların her nüshasının ayrı ayrı ve aynı miktar veya nispette Damga Vergisine tabi olacağı” belirtilmiştir. Dolayısıyla Damga Vergisi Kanunu’na ekli (1) sayılı tabloda yazılı olan kağıtlar birden fazla düzenlendiği takdirde her nüshası ayrı ayrı vergilenecektir.</p>\n\n<p>&nbsp;</p>\n\n<p>Nüshaların ayrı ayrı damga vergisine tabi tutulmasının nedeni aslında her nüshanın herhangi bir hususu ispat veya belli etmek için müstakilen ibraz edilebilecek bir belge olmasından kaynaklanmaktadır.</p>\n\n<p>&nbsp;</p>\n\n<p>Nüshalarda kağıdın vergiye tabi olmasını gerektiren imza veya imzalar ayrı ayrı vardır. İmzaların her nüshaya ayrı ayrı atılmış olması veya araya karbon kağıdı konarak hepsinin bir defada imza edilmiş olması sonucu etkilemeyecektir.</p>\n\n<p>&nbsp;</p>\n\n<p>Vergilemede nüshanın önemini Danıştay 7. Dairesi’nin vermiş olduğu bir Kararı’nda[2] görmekteyiz. Söz konusu Karar’da “... Davacı tarafından sözleşmelerin üçer nüsha düzenlenmediği; zira, nüsha olduğu ileri sürülen sözleşmelerin imza içermediği ve bunların örnek olduğu ileri sürüldüğünden; söz konusu sözleşmelerin, finansal kiralama şirketlerinden, davacı şirketten ve sözleşmeleri düzenleyen noterden getirtilip; nüsha niteliğinde olup olmadıkları incelenerek karar verilmesi gerekirken, bu yapılmadan verilen kararın bu hususa ilişkin hüküm fıkrasında isabet görülmemiştir.” şeklinde açıklama yapmıştır.</p>\n\n<p>&nbsp;</p>\n\n<p>Diğer taraftan bir kağıdın birden fazla nüsha olarak düzenlenmesi kanuni bir mecburiyetten tarafların arzusundan veya kanunu bilmemekten ileri gelmiş olabilir. Düzenleniş nedeni ne olursa olsun her bir nüsha ayrı ayrı miktarda vergiye tabi olacaktır. Genel kural budur. Nüshalardan bir kısmının kullanılmaması, bunun faydasız hatta imkansız olması verginin alınmaması sonucunu doğurmaz. Çünkü nüshaların her biri bir hususu ispat ve belli etmede aynı güce sahip olacaktır.[3]</p>\n\n<p>&nbsp;</p>\n\n<p>III- SURET</p>\n\n<p>&nbsp;</p>\n\n<p>Damga vergisine tabi olan kağıtların vergilendirilmesinde nüsha ile karıştırılan bir kağıt çeşidi ise suret vasfına haiz kağıtlardır.</p>\n\n<p>&nbsp;</p>\n\n<p>Doktrinde suret; aslında bulunan ibarelerin aynısını taşıyan fakat aslında bulunan imzaları taşımayıp aslına uygunluğu onaylayanın imzasını veya kaşesini ihtiva eden kağıtlar olduğu ifade edilmektedir. Söz konusu tanımdan anlaşılacağı üzere suret bir kağıdın usulüne uygun olarak çıkarılmış “aslı gibidir” şerhini taşıyan onaylı örneğidir ve suretlerde imza yoktur.[4]</p>\n\n<p>&nbsp;</p>\n\n<p>Suretler esas olarak asıl nüshadan çıkarılırlar ve suretlerin geçerliliği aslının aynı olduğu tasdik edilerek sağlanmaktadır. Suretlerin bir diğer özelliği ise suretlerin genelde iç işlemlerde kullanılmak amacıyla düzenlenmiş olmalarıdır.</p>\n\n<p>&nbsp;</p>\n\n<p>Her ne kadar nüshalardan her biri, ayrı ayrı aynı nispet ve miktarlarda vergiye tabi olsa da suretler vergiye tabi değildir. Sadece resmi dairelere ibraz edilecek bir kısım suretler maktu vergiye tabi olacaktır.</p>\n\n<p>&nbsp;</p>\n\n<p>Nitekim Damga Vergisi Kanunu’na ekli (1) sayılı tablonun IV-4 bölümünde, “tabloda yazılı kağıtlardan aslı 1,00 Türk Lirasından fazla maktu ve nispi</p>\n\n<p>&nbsp;</p>\n\n<p>vergiye tabi olanların resmi dairelere ibraz edilecek özet, suret ve tercümelerinin 0,50.-TL oranında maktu vergiye tabi olacağı” belirtilmiştir.</p>\n\n<p>&nbsp;</p>\n\n<p>Örneğin; iki tüccar arasında tonu 300 TL’den 100.000 tonluk kömür alımına ilişkin yapılan iki nüsha sözleşme[5] imzalanmış ise, bu sözleşme için 300 x 100.000 = 30.000.000 TL’nin binde 7,5 oranı olan 225.000 TL’nin iki katı (2 nüsha olduğu için) olan 450.000 TL damga vergisinin vergi idaresine ödenmesi gerekecektir. Buna karşılık bu nüshalardan birinden çıkarılacak suret resmi dairelere herhangi bir nedenden dolayı ibraz edilecek olursa 0,50 TL <a href=\"5281-sayili-kanun.html#maktudamgavergilerikaldrlmtr.\" class=\"topiclink\">maktu damga vergisi</a>nin ödenmesi gerekecektir.</p>\n\n<p>&nbsp;</p>\n\n<p>Resmi dairelere ibraz edilecek suretlerin 0,50 TL maktu vergiye tabi olması ile ilgili olarak İstanbul Vergi Dairesi Başkanlığı tarafından verilen bir Mukteza’da[6] “... Diğer taraftan, nüsha; aynı kuvveti haiz olmak üzere birden fazla düzenlenmiş olan kağıtlardan her biridir. Nüshalarda, kağıdın vergiye tabi olmasını gerektiren imza veya imzalar ayrı ayrı yer almaktadır. İmzanın, her nüshaya ayrı ayrı atılmış olması veya araya karbon kağıdı konarak hepsinin bir defada imza edilmiş olması sonucu etkilememektedir. Suretlerde ise imza yoktur. Asıl nüshadan çıkarılan suretlerin geçerliliği, aslının aynı olduğu tasdik edilerek sağlanmaktadır. Bu nedenle, birden fazla düzenlenmiş olan kağıtlardan her biri nüshadır ve Damga Vergisi Kanununun 5 inci maddesi gereğince her biri ayrı ayrı aynı miktar veya nispette vergiye tabidir. Resmi dairelere ibraz edilecek Suretler ise (1) sayılı Tablo’nun IV/3. fıkrasına göre; aslı 1,00 Yeni Türk Lirası’ndan fazla maktu ve nispi vergiye tabi kağıtlardan olmak şartıyla 0,50 YTL maktu vergiye tabi tutulması gerekir.</p>\n\n<p>&nbsp;</p>\n\n<p>Bu itibarla, Şirketinizin faaliyeti gereği müşteri firmalar ile kiralama sözleşmeleri düzenlenirken, sözleşmenin birden fazla düzenlenmiş olması halinde, her nüshasının ayrı ayrı aynı miktar veya nispette Damga Vergisine tabi tutulması, bu sözleşmenin suretinin resmi dairelere ibraz edilmesi halinde de 0,50 YTL tutarında maktu damga vergisine tabi tutulması gerekmektedir.” şeklinde açıklamada bulunulmuştur.</p>\n\n<p>&nbsp;</p>\n\n<p>Diğer taraftan resmi dairelere ibraz edilmeyen suretler ise hiçbir şekilde damga vergisine tabi olmayacaktır.</p>\n\n<p>&nbsp;</p>\n\n<p>Danıştay 7. Dairesi’nin konu ile ilgili bir Kararı’nda[7] “...Damga Vergisi Kanunu’nun 1. maddesinde sözü edilen 1 sayılı tabloda yazılı kağıtların ikinci nüshalarının, ilgili kurumun kağıtlarına esas teşkil etmek ve dahili muamelesinde kullanılmak amacıyla ve nüsha olarak değil &quot;suret&quot; şeklinde düzenlendiğinin açıkça anlaşılması halinde damga vergisine tabi tutulamayacaktır.” şeklinde açıklama yapmıştır.</p>\n\n<p>&nbsp;</p>\n\n<p>Her ne kadar birden fazla düzenlenen nüshaların her biri damga vergisine tabi olsa da Danıştay vermiş olduğu kararlar da birden fazla düzenlenen nüshaların kullanım amaçları üzerinde durmuş ve taraflar için, suret mahiyetinde kullanılacak imzalı nüshaların birer taneden fazlasının damga vergisine tabi tutulmasını, kağıtların gerçek mahiyetine ters görmüştür. Danıştay vermiş olduğu kararlarda kağıtları nüshaların bütünü şeklinde düşünmemiz gerekmekte olup, imzalı bir tane nüsha, bütün nüshalar adına her türlü hukuki neticeyi doğurabileceğinden ve ispat özelliği olduğundan dolayı, diğer nüshaların kullanım amacı onların suret mahiyeti almasına neden olacağını belirtmiştir. [8]</p>\n\n<p>&nbsp;</p>\n\n<p>Nitekim Danıştay 7. Dairesi bir Kararı’nda[9] “Davacı kurum 2. nüshaların, nüsha olarak değil suret olarak kullanılmak üzere düzenlendiğini ileri sürmektedir. Nüsha aynı hüküm ve kuvvete haiz olmak üzere düzenlenen kağıtlardan her biridir. Suret ise bir kağıdın usulüne uygun çıkarılmış örneğidir. Nüshaların ayrı ayrı damga vergisine tabi tutulmasının nedeni her nüshanın herhangi bir hususu ispat veya belli etmek için müstakilen ibraz edilebilecek belge olmasındandır. Dosya içeriğinden bu kağıtların ikinci nüshalarının, bankanın kayıtlarına esas teşkil etmek ve dahili muamelelerinde örnek olarak kullanılmak amacına matuf olarak düzenlendiği anlaşılmaktadır. Vergilendirmede vergiyi doğuran olay ve bu olaya ilişkin muamelelerin gerçek mahiyeti esas olduğundan suret (örnek) olarak kullanılmak amacıyla düzenlendiği anlaşılan ve bu amaçla kullanılan söz konusu kağıtları nüsha olarak nitelendirmek belgenin gerçek mahiyetine ters düşeceği gibi hiç bir zaman nüsha olarak kullanılmayacak bir belgeyi nüsha olarak vergilendirme sonucunu doğurur. Bununda kabul edilmeyeceği açıktır.” şeklinde açıklama yapmıştır.</p>\n\n<p>&nbsp;</p>\n\n<p>IV- FOTOKOPİ</p>\n\n<p>&nbsp;</p>\n\n<p>Damga vergisine tabi kağıtların vergilenmesinde tereddüt edilen bir diğer kağıt çeşidi ise fotokopi vasfına haiz kağıtlardır. Fotokopiler esas olarak nüsha veya suret sayılmazlar.</p>\n\n<p>&nbsp;</p>\n\n<p>Fotokopi; genel hukukta bir hususu ispat ve belli etmede suretten dahi zayıf olduğu kabul edilirler. Fotokopi kağıttaki yazılarla birlikte imza veya imzalar görülmekte ise de bu durum fotokopiye bir husus ispat veya belli etmek için ibraz edebilme niteliğini kazandırmamaktadır.</p>\n\n<p>&nbsp;</p>\n\n<p>Fotokopide kağıttaki yazılı metinlerle birlikte kağıdın vergiye tabi olmasını gerektiren imza veya imzalar görünmektedir. Ancak bu hal fotokopilerin nüsha sayılarak o şekilde vergilendirilmesi sonucunu doğurmaz. Çünkü fotokopi genel hukukta bir hususu ispat ve belli etmede suretten dahi zayıf olduğu kabul edilirler. Daha doğrusu delil sayılmazlar. Damga vergisi ticari ve medeni ilişkilerde bir hususu ispat ve belli edecek kağıtlardan alınır. Fotokopiler sözü edilen ilişkilerde delil olarak kabul edilmeyince vergilendirilmeleri de söz konusu olmaz.[10]</p>\n\n<p>&nbsp;</p>\n\n<p>V- SONUÇ</p>\n\n<p>&nbsp;</p>\n\n<p>Damga Vergisine tabi olacak kağıtlar Damga Vergisi Kanunu’na ekli (1) sayılı tabloda belirtilmiştir. Damga Vergisi Kanunu’na ekli (1) sayılı tabloda yazılı olan kağıtların vergilenebilmesi için öncelikle bu kağıtların nüsha olarak düzenlenmiş olması gerekmektedir.</p>\n\n<p>&nbsp;</p>\n\n<p>Damga Vergisi Kanunu’nun 5. maddesinde ise bir nüshadan fazla olarak düzenlenen kağıtların her nüshası ayrı ayrı ve aynı miktar veya nispette damga vergisine tabi olacağı belirtilmiştir.</p>\n\n<p>&nbsp;</p>\n\n<p>Nüsha; aslı ile aynı hüküm ve gücü taşıyan, aslındaki ibarelerin ve imzaların aynısını ihtiva eden kağıtları ifade etmektedir.</p>\n\n<p>&nbsp;</p>\n\n<p>Nüsha ile karıştırılan bir kağıt çeşidi ise surettir. Suret aslında bulunan ibarelerin aynısını taşıyan, aslında bulunan imzaları taşımayıp aslına uygunluğu onaylayanın imzasını veya kaşesini ihtiva eden diğer kağıtlardır. Bir diğer ifadeyle suret bir kağıdın usulüne uygun olarak çıkarılmış “aslı gibidir” şerhini taşıyan onaylı örneğini ifade etmektedir. Suretler nüsha gibi vergilenmezler. Suretlerden sadece resmi dairelere ibraz edilecek bir kısım suretler 0,50 TL oranında maktu vergiye tabi olacaktır.</p>\n\n<p>&nbsp;</p>\n\n<p>Fotokopiler ise nüsha veya suret sayılmazlar. Fotokopi genel hukukta bir hususu ispat ve belli etmede suretten dahi zayıf kabul edilirler.</p>\n\n<p>&nbsp;</p>\n\n<p>Uğur UĞURLU*</p>\n\n<p>Yaklaşım</p>\n\n<p>&nbsp;</p>\n\n<p>(*) Vergi Denetmeni</p>\n\n<p>&nbsp;</p>\n\n<p>[1] 11.07.1964 tarih ve 11751 sayılı Resmi Gazete’de yayımlanmıştır.</p>\n\n<p>[2] Dn. 7. D.’nin, 14.12.1999 tarih ve E. 1999/1898, K. 1999/4121 sayılı Kararı.</p>\n\n<p>[3] Nuri DEĞER, Damga Vergisi Uygulaması, Yaklaşım Yayınları, Ankara 2006, s. 92</p>\n\n<p>[4] Uğur UĞURLU, “Damga Vergisi Uygulamasında Nüsha-Suret Ayırımı”, Maliye ve Sigorta Yorumları Dergisi, 15 Aralık 2007, Sayı: 500</p>\n\n<p>[5] Damga Vergisi Kanunu’ na ekli (1) sayılı tablonun I/A-1 bölümünde “Belli parayı ihtiva eden kağıtlardan mukavelenameler” binde 7,5 oranında damga vergisine tabi olduğu belirtilmiştir. Dolayısıyla tacirler arasında belli bir parayı ihtiva eden mukavelenameler (sözleşmeler) binde 7,5 oranında Damga Vergisine tabi olacaktır.</p>\n\n<p>[6] İstanbul Vergi Dairesi Başkanlığının 31.05.2007 Tarih ve B.07.1.GİB.4.34.18.01/2.1/718-124/6506.2910 Sayılı Muktezası</p>\n\n<p>[7] Danıştay 7. Dairesinin 20.02.1986 Gün, E.1984/3147 - K.1986/487 Sayılı Kararı</p>\n\n<p>[8] GÜNDÜZ, Ferhat.” Kamu İdareleri İle Kişiler Arasında Yapılan Sözleşmelere Ait Nüshaların Tamamı Damga Vergisine Tabi Olacak mı?” Yaklaşım Dergisi, Ekim 2006, Sayı: 166</p>\n\n<p>[9] Danıştay 7. Dairesinin 20.02.1986 Gün, E.1984/3147 - K.1986/487 Sayılı Kararı</p>\n\n<p>[10] Yılmaz ÖZBALCI, Damga Vergisi Kanunu Yorum ve Açıklamaları, Oluş Yayıncılık, Ocak 2008, s. 112</p>\n\n<p>&nbsp;</p>\n\n<p>http://www.ozdogrular.com/content/view/11282/176/</p>\n\n<hr style=\"height:0px; color:#000000; border-width:0; background-color:#000000;\" /><p>&nbsp;</p>\n\n<p>&nbsp;</p>\n\n<p>BİRDEN FAZLA DÜZENLENEN KAMU İHALE SÖZLEŞMELERİNDE DAMGA VERGİSİ UYGULAMASI *</p>\n\n<p>&nbsp;</p>\n\n<p>Bilindiği üzere kamu idarelerinin ihtiyaç duydukları mal ve hizmet ile yapım işlerini karşılamaları yöntemi ihale yapmaktır. İhale, işin istekliler arası seçilecek birisi üzerine bırakıldığını gösteren ve ihale yetkilisinin imzasını müteakip sözleşmenin imzalanması ile tamamlanan işlemleri ifade etmektedir. Tanımdan da anlaşılacağı üzere ihale suretiyle satın alınmasına veya yaptırılmasına karar verilen alım ve işler için muhakkak surette sözleşme düzenlenmesi gerekmektedir. 4734 sayılı Kamu İhale Kanununun 46 ncı maddesine göre, yapılan bütün ihalelerin bir sözleşmeye bağlanması ve ihale dokümanlarında aksi belirtilmediği sürece sözleşmelerin notere tescil ettirilmesine gerek bulunmamaktadır. Ancak sözleşmelerin gerek tarafların kendi aralarında imza edilmesi gerekse de noter kanalıyla yapılması hali, düzenlenen sözleşmelerin 488 sayılı Damga Vergisi Kanununa ekli I sayılı Tablonun 1-A/1 maddesine göre %07.5 oranında damga vergisine tabi tutulmasına engel değildir.</p>\n\n<p>&nbsp;</p>\n\n<p>Uygulamada kargaşa, birden fazla düzenlenen sözleşmelerden, asıl sözleşmeden sonra düzenlenen sözleşmelerin damga vergisine tabi olup olmayacağı, daha açık bir ifadeyle nüsha suret ayrımı noktasında olmaktadır.</p>\n\n<p>&nbsp;</p>\n\n<p>SÖZLEŞMELERİN DAMGA VERGİSİNE TABİ OLMASININ ŞARTLARI</p>\n\n<p>&nbsp;</p>\n\n<p>Yukarıda belirtilen sorunun çözümü için öncelikle damga vergisinin konusu olan kağıtların taşımaları gereken hususların tespit edilmesi ile işe başlamak gerekmektedir. Konuyla ilgili olarak 488 sayılı Damga Vergisi Kanununun 1 inci maddesinde; “Bu Kanuna ekli (1) sayılı tabloda yazılı kağıtlar Damga Vergisine tabidir.</p>\n\n<p>Bu kanundaki kağıtlar terimi, yazılıp imzalamak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan (Değişik: 5228/59-4/a md.) (Yürürlük: 31.7.2004) belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade eder.</p>\n\n<p>Yabancı memleketlerle Türkiye`deki yabancı elçilik ve konsolosluklarda düzenlenen kağıtlar, Türkiye`de resmi dairelere ibraz edildiği, üzerine devir veya ciro işlemleri yürütüldüğü veya herhangi bir suretle hükümlerinden faydalanıldığı takdirde vergiye tabi tutulur. “</p>\n\n<p>&nbsp;</p>\n\n<p>5 inci maddesinde ise “Bir nüshadan fazla olarak düzenlenen kağıtların her nüshası ayrı ayrı aynı miktar veya nispette Damga Vergisine tabidir. Şu kadar ki, poliçe ve emre yazılı ticari senetlerin yalnız tedavüle çıkarılan nüshaları vergiye tabi tutulur.” hükümleri yer almaktadır. Anılan madde hükümleri özellikle 1 inci madde hükmü incelendiğinde, bir kağıdın damga vergisine tabi olması ve vergileme için taşıması gereken hususları aşağıda belirtildiği şekilde özetlemek mümkündür.</p>\n\n<p>&nbsp;</p>\n\n<p>1- Yazılıp imzalanmak veya imza yerine geçen bir işaret taşımak üzere düzenlenmiş bulunan kağıtların belli bir hususu ispat etmesi veya tevsik etmesi gerekir. Kural olarak belli bir hususu ispat etmeyen kağıtlar damga vergisinin konusuna girmez.</p>\n\n<p>&nbsp;</p>\n\n<p>2- Kağıtların belli bir hususu ispat etmesi dışında ayrıca tek tek ibraz edilebilir nitelikte , delil olarak kullanılabilecek niteliğe haiz olması gerekir. Daha açık bir ifadeyle müstakilen ibraz edilebilir nitelikte olmayan, ayrı kişi ve birimler arasında delil olarak kullanılmayan kağıtlar damga vergisine konu olamazlar.</p>\n\n<p>&nbsp;</p>\n\n<p>Dolayısıyla problem hangi tür kağıtların ibraz edilebilir nitelikte olup olmadığı noktasında odaklanmaktadır. Bu aşamada da öne çıkan kavram nüsha suret ayrımıdır.</p>\n\n<p>&nbsp;</p>\n\n<p>Nüsha aynı hüküm ve kuvvete haiz olmak üzere düzenlenen kağıtlardan herbiridir. Nüsha aslındaki ibarelerin ve imzaların aynısını ihtiva eden diğer kağıtlardır. Suret ise bir kağıdın usulüne uygun çıkarılmış örneğidir. Suret aslında bulunan ibarelerin aynını taşıyan, aslında bulunan imzaları taşımayıp aslına uygunluğunu onaylayanın imzasını veya kaşesini ihtiva eden diğer kağıtlardır.</p>\n\n<p>&nbsp;</p>\n\n<p>Nüshaların ayrı ayrı damga vergisine tabi tutulmasının nedeni her nüshanın herhangi bir hususu isbat veya belli etmek için müstakilen ibraz edilebilecek belge olmasındandır. Örneğin kira sözleşmelerinde kiracı ve kiralayanda bulunan kira kontratları gibi. Nüshaların vergilendirilmesinde, kağıtların düzenlenme amacı ya da muhatap sayısının bir önemi bulunmamaktadır. Her bir nüsha Kanunun amir hükmü gereğince ayrı ayrı vergilendirilmelidir. Damga vergisi açısından bir kağıdın nüsha olarak vergiye tabi tutulması için, bu kağıdın aslı ile aynı hüküm ve kuvvete haiz olması gerekmektedir. Tarafların imzalarını içeren kağıtların birden fazla olması bunların nüsha olarak vergilendirilmesini ortaya çıkarır.</p>\n\n<p>&nbsp;</p>\n\n<p>Oysa nüsha dışında kalan ve uygulamada belli bir hususu ispat için düzenlenmiş olmakla birlikte tamamen dahili işlemlerde kullanılan ve suret niteliğinde bulunan kağıtların ise dahili işlemlerde kullanılması nedeniyle damga vergisine tabi tutulmaması gerekmektedir. Suret, ilgili kağıdın usulüne uygun olarak çıkarılmış örneğidir ve ilgili imzalar kağıt üzerinde bulunmamaktadır.</p>\n\n<p>Dolayısıyla damga vergisi uygulamasında, aslındaki ibarelerin ve imzaların aynısını ihtiva eden, aslı ile aynı hüküm ve kuvvete sahip kağıtları ifade eden nüshaların her birinin, müstakilen ve aynı zamanda farklı mekanlarda ibraz edilebilir mahiyette bulunduğundan bu mahiyette bir nüshadan fazla düzenlenen kağıtların her bir nüshanın 488 sayılı Kanunun 5 inci maddesi hükmü gereğince ayrı ayrı miktar ve nispette damga vergisine tabi tutulması gerekmektedir.</p>\n\n<p>&nbsp;</p>\n\n<p>SONUÇ</p>\n\n<p>&nbsp;</p>\n\n<p>Damga vergisi uygulamasında asıl önemli olan husus düzenlenen kağıtların belli bir hususu ispat edici nitelikte olmasından ziyade anılan mahiyetteki kağıtların ibraz edilebilecek niteliğe de sahip olmalarıdır. Bu çerçevede yazılıp imzalanmış ve belli bir husus ispat etmiş olan kağıtların ilgili kurumların kağıtlarına esas teşkil etmek ve dahili işlemlerde kulanılacak nitelikte olmaları, diğer ifadeyle ibraz edilebilir nitelikte olmamaları halinde nüsha gibi değerlendirilmemesi ve damga vergisine konu edilmemeleri gerekmektedir.</p>\n\n<p>&nbsp;</p>\n\n<p>Bunun dışında damga vergisinin konusunu teşkil eden, asıl ya da nüsha ayrımı yapılmaksızın, yazılıp imzalanmak suretiyle düzenlenen ve herhangi bir hususu ispat veya belli etmek için ibraz edilebilecek olan Kanuna ekli (1) sayılı tabloda yazılı belgelerin ise her bir nüshasının, 488 sayılı Kanunun 5 inci maddesi hükmü gereğince ayrı ayrı aynı miktar ve nispette olmak üzere damga vergisine tabi tutulması gerekmektedir.</p>\n\n<p>&nbsp;</p>\n\n<p>Bu çerçevede idareler ile yükleniciler arasında imzalanan kamu ihale sözleşmelerindeki damga vergisi uygulamalarını da, yukarıda yer alan açıklamalar doğrultusunda değerlendirmek tartışmalara son verecektir Ancak özellikle yükleniciler açısından ortada mali bir külfet doğacağından dolayı, asıl sözleşme dışında düzenlenen diğer sözleşmelerin nüsha mı suret mi olacağı yönündeki tartışmanın da kolaylıkla bitmeyeceğinin farkında olmak gerekmektedir.</p>\n\n<p>&nbsp;</p>\n\n<p>&nbsp;</p>\n\n<p>* Yaklaşım Dergisinin Nisan-2008 sayısında yayımlanmıştır. http://www.yaklasim.com</p>\n\n<p>&nbsp;</p>\n\n<p>http://www.hacibayramcolak.net/makaleler/70-makale14</p>\n\n<p>&nbsp;</p>\n\n<hr style=\"height:0px; color:#000000; border-width:0; background-color:#000000;\" /><p>&nbsp;</p>\n\n<p>Özet</p>\n\n<p>1512 sayılı <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_662905746, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 103. maddesi</a></span> ve <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_1668834102X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 96.maddesi</a></span>nde düzenlenen “Çevirme İşlemleri” ile anılan Kanunu’nun 99’uncu ve yönetmeliğin 95/c maddelerinde düzenlenen “Yabancı Dildeki Kağıdın Örneğin Çıkartılması” işlemlerinin her ikisinde de, çeviri işlemi sonucunda oluşan Türkçe metnin üzerine tarafların imzasının alınması gerekli değildir. Buna rağmen yabancı dilden çevrilen Türkçe metin üzerinde noter dışında tarafların da imzası olması durumunda, Türkçe metin bir suret veya tercüme olma niteliğini kaybederek nüsha olarak değerlendirilecek ve 488 sayılı Damga Vergisi Kanunu’nun 5’inci maddesi uyarınca ayrıca nispi damga vergisine tabi tutulacaktır. Yabancı dildeki sözleşme metni ve tarafların imzasını taşıyan Türkçe metinin tamamen farklı iki kağıt olarak değil, bir kağıdın farklı iki nüshası olduğunun kabul edilmesi ve 488 sayılı Damga Vergisi’nin 14’üncü maddesindeki üst sınırın her iki nüsha için topluca dikkate alınması gerekmektedir.</p>\n\n<p>Anahtar Kelimeler: Damga vergisi, çevirme, tercüme, kağıt, nüsha, suret</p>\n\n<p>&nbsp;</p>\n\n<p>I-GİRİŞ:</p>\n\n<p>Son yıllarda ülkemize önemli miktarda doğrudan yabancı sermaye girişi gerçekleşmiş olup, yabancı sermaye hareketliliğindeki bu artışa paralel olarak kurulan uluslararası sermaye şirketlerinin sayısı da büyük bir ivmeyle artış göstermiştir. 2004 yılı itibariyle 8.192 olan uluslararası sermaye şirketi ve şube sayısı 2010 yılı Temmuz ayı sonu itibariyle 20.592 adete yükselmiş, 4.729 adet yerli sermayeli şirkete de uluslararası sermaye iştiraki gerçekleşmesiyle ülkemizde faaliyet gösteren toplam uluslararası sermayeli şirket sayısı 25.321 adete ulaşmıştır.1</p>\n\n<p>Bu şirketler faaliyetlerini yürütürken Türkiye’de yerleşik olan ve/veya olmayan gerçek ve tüzel kişilerden mal ve hizmet temin etmektedirler. Söz konusu uluslararası sermayeli şirketlerin kanuni temsilcileri ve üst düzey yöneticileri genellikle yabancı uyruklu olup, bu nedenle uygulamada Türkiye’de kurulu uluslararası sermaye şirketi ile bu şirketlere mal ve hizmet temin eden tedarikçiler arasında düzenlenen sözleşmeler çoğu zaman yabancı dilde düzenlenmektedir. Esasen taraflar adına sözleşmeyi imzalayan gerçek kişi veya kişilerin istisnai haller dışında Türk Diline hakim olmaması nedeniyle sözleşme metinlerinin yabancı dilde düzenlenmesi doğaldır.</p>\n\n<p>Ne var ki yazımızın ilerleyen bölümlerinde belirteceğimiz üzere gerek ticaret hukukunu ilgilendiren düzenlemelerde, gerekse vergi hukukumuzda bu neviden sözleşmelerin Türkçeye çevrilmesini zorunlu kılan hükümler bulunmaktadır. Özel hukuk hükümlerinden kaynaklanan bir uyuşmazlıkta yargı mercilerine veya olası bir vergi incelemesinde vergi inceleme elemanına ibraz edilmek üzere Türkçeye çevrilen sözleşmenin damga vergisi boyutu ise detaylı olarak analiz edilmeye muhtaçtır. Zira çeviri prosedürü sonucunda ortaya çıkan metnin kağıt mı, nüsha mı, yoksa suret mi olduğunun belirlenmesi oluşacak ekstra damga vergisi yükünün tutarı açısından temel belirleyici değişken olacaktır.</p>\n\n<p>Birbirlerinden çok ince çizgilerle ayrılan, ancak belli parayı ihtiva eden (dolayısıyla nispi damga vergisine tabi olan) sözleşmelerdeki damga vergisi tutarında büyük farklılıklara yol açan kağıt-nüsha-suret kavramları arasındaki ayrımın net olarak yapılması gerekmektedir. Bu ayrım doğru bir şekilde yapıldıktan sonra yabancı dilden Türkçeye çeviri prosedürünün damga vergisi ile senkronize edilerek, potansiyel ek vergi yükü minimize edilebilecektir.</p>\n\n<p>Yazımızın II.bölümünde özel hukuk ve vergi mevzuatımız açısından yabancı dilde yapılan sözleşmelerin tercüme edilerek ibraz edilmesine ilişkin düzenlemelere yer verilecek, III.bölümde 488 sayılı Damga Vergisi Kanunu bağlamında kısaca kağıt-nüsha-suret arasındaki farklara değinilecek, IV.bölümde ise 1512 sayılı <span class=\"f_Arial12\"><a href=\"noterlik-kanunu.html\" class=\"topiclink\">Noterlik Kanunu</a></span> bağlamında çeviri işlemleri ve yabancı dildeki kağıtların örneğinin çıkartılmasına ilişkin işlemler açıklanacaktır. V.bölümde ise yabancı dilden Türkçeye çeviri işlemi sonucunda ortaya çıkan metinin asıl kağıt-nüsha-suret üçgenindeki pozisyonuna göre oluşabilecek özellikli bir durum 488 sayılı Damga Vergisi Kanunu’nun 14’üncü maddesindeki üst sınır açısından değerlendirilecektir.</p>\n\n<p>&nbsp;</p>\n\n<p>II-ÖZEL HUKUK VE VERGİ HUKUKUNDA YABANCI DİLDE DÜZENLENEN SÖZLEŞMENİN TÜRKÇEYE ÇEVRİLMESİNE İLİŞKİN YASAL DÜZENLEMELER:</p>\n\n<p>&nbsp;</p>\n\n<p>A-Ticari Davalarda Tercüme ve İbraz Zorunluluğu:</p>\n\n<p>&nbsp;</p>\n\n<p>6762 sayılı Türk Ticaret Kanunu’nun 4’üncü maddesinde “Ticari davalarda dahi deliller ve bunların ikamesi Hukuk Muhakemeleri Usulü Kanunu hükümlerine tabidir.” hükmü yer almaktadır.</p>\n\n<p>1086 sayılı Hukuk Muhakemeleri Usulü Kanunu’nun yabancı dilde düzenlenmiş vesikaların tercümesine ilişkin 235’inci maddesi ise aşağıdaki gibidir.</p>\n\n<p>“Madde 325 – Ecnebi lisanla yazılmış olan vesikayı ibraz eden taraf tercümesini de raptetmeye mecburdur. Hakim veya diğer taraf mübrez tercümeyi kabule şayan görmezse resmen tercüme ettirilmesi emrolunabilir.”</p>\n\n<p>Türk Ticaret Kanunu’nun 4 ve Hukuk Muhakemeleri Usulü Kanunu’nun 325’inci maddeleri beraberce değerlendirildiğinde ticari işle ilgili bir uyuşmazlık durumunda yabancı dilde düzenlenmiş bir sözleşmenin, ibraz eden tarafça tercüme ettirilerek yargılama görevini icra eden merciiye ibraz edilmesinin yasal bir zorunluluk olduğu açıkça görülmektedir.</p>\n\n<p>&nbsp;</p>\n\n<p>B-Vergi Mevzuatında Tercüme ve İbraz Zorunluluğu:</p>\n\n<p>213 sayılı Vergi Usul Kanunu’nun “Defter ve Belgelerle Diğer Kayıtların İbraz Mecburiyeti” başlıklı 256’ncı maddesinde mükelleflere muhafaza edilmesi zorunlu olan defter ve belgeleri yetkili makam ve memurların talebi üzerine ibraz ve inceleme için ibraz etmek zorunda oldukları hükmüne yer verilmiştir.</p>\n\n<p>Diğer taraftan 213 sayılı Vergi Usul Kanunu’nun “Diğer Vesikalar” başlıklı 242’nci maddesinde sözleşmeler de muhafazası ve ibrazı zorunlu belgeler arasında sayılmıştır. Söz konusu madde metni aşağıdaki gibidir.</p>\n\n<p>“Tüccarlar evvelki maddelerin dışında kalan ve bir hüküm ifade eden veya icabında bir hakkın ispatına delil olarak kullanılabilen mukavelename, taahhütname, kefaletname, mahkeme ilamları gibi hukuki vesikalarla ihbarname, karar örnekleri, vergi makbuzları gibi vergi evrakını dosyada muhafaza etmeye mecburdurlar.”</p>\n\n<p>22/01/1997 tarih ve 22885 sayılı Resmi Gazete yayımlanan 253 Sıra No’lu Vergi Usul Kanunu Genel Tebliği’nin B bölümünde aşağıdaki açıklamalara yer verilmiştir.</p>\n\n<p>“Vergi Usul Kanunun kayıt nizamına ilişkin 215 inci maddesinde, bu Kanuna göre tutulacak defter ve kayıtların Türkçe tutulmasının mecburi olacağı belirtilmiş 227 nci maddesinde de “Bu Kanunda aksine hüküm olmadıkça bu Kanuna göre tutulan ve üçüncü şahıslarla olan münasebet ve muamelelere ait olan münasebet ve muamelelere ait olan kayıtların tevsiki mecburidir.” hükmü yer almıştır. Söz konusu kayıtların ise aynı Kanunun 229 uncu ve müteakip maddelerinde yer alan belgelerden herhangi biri ile tevsik edilmesi gerekmektedir.</p>\n\n<p>Bu hükümlere göre, yurt dışında mukim kişi veya kuruluşlara yaptırılan, iş veya hizmetler karşılığında ödemede bulunan gelir veya kurumlar vergisi mükellefleri, yurt dışında mukim kişi veya kuruluşlardan aldıkları muteber belgeleri, yurt dışındaki temsilciliklerimizde veya yurt içindeki noterlerde Türkçe’ye tercüme ve tasdik ettirdikten sonra defterlerine gider olarak kaydedebilmekte idiler.</p>\n\n<p>Ancak Bakanlığımıza yapılan başvurulardan, bu işlemlerin yurt dışı temsilciliklerimizdeki iş yığılmalarına neden olduğu, mükellefler bakımından da ağır külfetler getirdiği anlaşıldığından, anılan Kanunun mükerrer 257 nci maddesinin Bakanlığımıza verdiği yetkiye dayanılarak, bu Genel Tebliğ ile yurt dışında mukim kişi veya kuruluşlara yaptırılan iş veya hizmetler karşılığında alınan belgelerin, yurt dışındaki temsilciliklerimizde veya yurt içinde noterlerde Türkçe’ye tercüme ve tasdik edilme zorunluluğu kaldırılmıştır.</p>\n\n<p>Buna göre, yurt dışındaki kişi veya firmalardan belge alan mükellefler, bu belgeleri defter kayıtlarında gider olarak göstermeleri sırasında belgelerde yazılı bedelleri, belgelenir düzenlendiği günde Merkez Bankasınca belirlenen döviz alış kuru üzerinden Türk Lirasına çevirerek kayıtlarında göstereceklerdir. Ancak inceleme sırasında inceleme elamanınca lüzum görülmesi halinde, mükellefler bu belgelerini tercüme ettirmek zorundadırlar”.</p>\n\n<p>İlgili genel tebliğde yapılan düzenlemede yurt dışında mukim kişi veya kuruluşlara yaptırılan iş veya hizmetler karşılığında alınan belgelerin, yurt dışındaki temsilciliklerimizde veya yurt içinde noterlerde Türkçe’ye tercüme ve tasdik edilme zorunluluğu kaldırılmış, ancak vergi incelemesi sırasında inceleme elamanınca gerekli görülmesi halinde, mükelleflerin bu belgelerini tercüme ettirmek zorunda oldukları belirtilmiştir.</p>\n\n<p>Özetle 213 sayılı Vergi Usul Kanunu’nun 242 ve 256’ncı maddeleri ile 253 Sıra No’lu Vergi Usul Kanunu Genel Tebliği’nin B bölümünde yer alan düzenlemeler uyarınca yetkili makamlar veya vergi incelemesine yetkili olanlarca talep edilmesi durumunda yabancı dilde düzenlenen bir sözleşmenin, mükelleflerce tercüme ettirilerek talepte bulunan yetkili makama veya vergi inceleme elemanına ibraz edilmesi zorunludur.3</p>\n\n<p>&nbsp;</p>\n\n<p>III-DAMGA VERGİSİNDE ASIL KAĞIT-NÜSHA-SURET AYRIMI:</p>\n\n<p>Kağıt nüsha suret ayrımına ilişkin açıklamalar 30/03/2010 tarihli ve DV-19/2010-1 sayılı Damga Vergisi Kanunu Sirkülerinde yapılmıştır.</p>\n\n<p>“Damga Vergisi Kanunu uygulamasında aynı hüküm ve kuvveti haiz olmak üzere birden fazla düzenlenmiş ve taraf/taraflarınca ayrıca imzalanmış olan kağıtların her biri nüshadır. Bu kapsamda nüshalar, belli bir hususu ispat ve belli etmek üzere müstakilen ve aynı zamanda farklı mekanlarda ibraz edilebilir mahiyette olan kağıtlardır.</p>\n\n<p>Suret ise aslında bulunan ibarelerin aynısını taşıyan, fakat aslında bulunan imzaları taşımayıp aslına uygun olduğuna ilişkin onaylayanın imzasını veya kaşesini ihtiva eden kağıtları ifade etmektedir. Taraf/taraflarınca düzenlenerek imzalanmış, diğer bir ifadeyle hukuken tekemmül etmiş bir kağıdın usulüne uygun olarak çıkarılmış, ancak taraflarınca ayrıca imzalanmamış örnekleri surettir.</p>\n\n<p>Kağıtların fotokopi ile çoğaltılmış örneklerinin de “Aslına uygundur” ya da “Aslı gibidir” şerhi ile onaylayanın imzası veya kaşesini ihtiva etmesi halinde mahiyeti itibarıyla suret; kağıdın taraflarınca ayrıca imzalanması halinde ise nüsha olarak değerlendirilmesi gerekmektedir.”</p>\n\n<p>Yukarıda yer alan açıklamalara göre nüsha ve suret arasındaki temel fark nüshanın tarafların imzasını taşıması, suretin ise tarafların imzalarını taşımamakla birlikte aslına uygun olduğuna dair onaylayanın (örneğin noterlerin) imza veya kaşesini ihtiva etmesidir.</p>\n\n<p>488 sayılı Damga Vergisi Kanunu’nun 5 inci maddesinde, bir nüshadan fazla olarak düzenlenen kağıtların her nüshasının ayrı ayrı aynı miktar veya nispette damga vergisine tabi olduğu; Kanuna ekli (1) sayılı tablonun “IV- Makbuzlar ve diğer kağıtlar” başlıklı bölümünün 3 numaralı fıkrasında, tabloda yazılı kağıtlardan aslı 1,00 Türk Lirasından fazla maktu ve nispi vergiye tabi olanların resmi dairelere ibraz edilecek özet, suret ve tercümelerinin maktu (2010 yılı için 0,55 TL) damga vergisine tabi olduğu hükme bağlanmıştır.</p>\n\n<p>&nbsp;</p>\n\n<p>IV-YABANCI DİLDE DÜZENLENEN BELGELERİN ÇEVİRİ PROSEDÜRÜNE İLİŞKİN OLARAK NOTERLİK MEVZUATINDA YER ALAN DÜZENLEMELER ve YAPILAN İŞEMLERİN DAMGA VERGİSİ KARŞISINDAKİ DURUMU:</p>\n\n<p>Noterlik mevzuatında yabancı dilde düzenlenen kağıtların çevrilmesine ilişkin “Çevirme İşlemleri” ve “Yabancı Dildeki Kağıdın Örneği” olarak iki farklı yöntem yer almaktadır.</p>\n\n<p>&nbsp;</p>\n\n<p>A-Çevirme İşlemleri:</p>\n\n<p><span class=\"f_Arial12\"><a href=\"javascript:void(0);\" onclick=\"return hmshowPopup(event, popid_662905746, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 103. maddesi</a></span> ve <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_1668834102X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 96. maddesi</a></span>nde yabancı dilde yazılmış kağıtların çevirme usulü düzenlemiştir.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Noterlik Kanunu’nun 103 ve Noterlik Kanunu Yönetmeliği’nin 96’ncı maddelerinde yer alan düzenlemeleri incelediğimizde çevirme işlemi prosedürünün aşağıdaki gibi olduğu görülmektedir.</p>\n\n<p>1-Yabancı dilde düzenlenen kağıdın notere ibrazı</p>\n\n<p>2-Noterin tercümana yemin ettirmesi ve <a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> tarafından yabancı dildeki metinin Türkçeye çevrilmesi</p>\n\n<p>3-Yabancı dilde düzenlenen kağıtta yer alan imzaların noterlikçe onaylanması ve şerh verilmesi</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Onaylama işlemenin tanımı <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299717, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 90. maddesi</a></span>nde yer almaktadır.</p>\n\n<p>&nbsp;</p>\n\n<p>B-Yabancı Dildeki Kağıdın Örneği: <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299716, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 99. maddesi</a></span> </p>\n\n<p><span style=\"font-size: 13px; color: #000000;\">&nbsp;</span></p>\n\n<p>C-Çevirme ve Yabancı Dildeki Kağıdın Örneğini Çıkarma İşlemlerinin Damga Vergisi Karşısındaki Durumu:</p>\n\n<p>Yazımızın IV/A ve IV/B bölümlerinde yer verdiğimiz yasal düzenlemelere göre çevirme işlemi ve yabancı dildeki kağıttan örnek çıkartma sırasında sadece yabancı dildeki orijinal sözleşme metnindeki imzaların imzayı atan şahsa ait olduğuna dair bir şerh verilmesi, tercüme metnin ise sadece noter tarafından imzalanarak mühürlenmesi ve örnek çıkarma işlemlerinde her Türkçe tercüme metnine sözleşmenin yabancı dildeki aslının bir örneğinin eklenmesi yeterlidir. Uygulamada bazı noterlerce yapıldığı üzere Türkçe metnin üzerine de noter huzurunda taraflarca ıslak imza atılması gerekli değildir.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Buna rağmen yabancı dilden çevrilen Türkçe metin üzerinde noter dışında tarafların da imzası olması durumunda yazımızın III.bölümünde belirttiğimiz esaslara göre Türkçe metin bir suret veya tercüme olma niteliğini kaybederek hukuksal bir dönüşüme uğrayacak, nüsha olarak değerlendirilecektir.</p>\n\n<p>Bu dönüşümün en önemli vergisel sonucu suret/tercümenin 0,55.-TL gibi cuzi bir miktarda maktu vergiye tabi olmasına rağmen, nüsha niteliği kazanan Türkçe tercüme metninin ayrıca nispi damga vergisine tabi tutulmasıdır. Bu durumda tercümeyi talep eden mükellefler beklenmedik ve (özellikle yüksek tutarlı parayı ihtiva eden sözleşmelerde) önemli miktarda ekstra vergi yükü ile karşılaşacaklardır.</p>\n\n<p>Bu noktada belirtilmesi gereken diğer bir husus tercümeye eklenen (yabancı dildeki kağıt örnekleri) sebebiyle de 488 sayılı Damga Vergisi Kanunu’na ekli (1) sayılı tablonun “IV- Makbuzlar ve diğer kağıtlar” başlıklı bölümünün 3 numaralı fıkrası uyarınca işlem başı <a href=\"5281-sayili-kanun.html#maktudamgavergilerikaldrlmtr.\" class=\"topiclink\">maktu damga vergisi</a> alınması, çevirme metni ile çevrilen yabancı dildeki metin örneklerinin ayrı işlemler olarak görülmesi, bunların hepsinin tek bir işlem gibi değerlendirilmemesi, her birinin ayrı ayrı yapılmış tercüme ve suret çıkarma işlemleri olarak değerlendirilmesi ve her bir suret ve tercüme için maktu damga vergisi alınması gerekliliğidir.4</p>\n\n<p>&nbsp;</p>\n\n<p>D-Tercümelerde Damga Vergisi İstisnası ve İstisnanın Kapsamı:</p>\n\n<p>Vergiden istisna edilen kağıtları gösteren Damga Vergisi Kanunu’na ekli (2) sayılı tablonun I/A-2 fıkrası aşağıdaki gibidir.</p>\n\n<p>“…2.Kişilerin işlemleri ile ilgili olarak resmi dairelerce görülecek lüzum üzerine yazılacak şerhler veya çıkarılacak suret, özet ve tercümeler.”</p>\n\n<p>488 sayılı Kanunun 8’inci maddesi uyarınca resmi daireden maksat genel ve özel bütçeli idareler, il özel idareleri, belediyeler ve köylerdir. Belirtilen kanun maddeleri ilk bakışta örneğin vergi inceleme elemanlarınca görülecek lüzum üzerine ibraz edilecek tercümenin bir önceki bölümde belirtilen 0,55.-TL’lik maktu vergiden de istisna olduğu izlenimi vermekle birlikte bu düşünce tarzı doğru değildir. Zira (2) sayılı tablonun I’inci bölümü 3 alt başlıkta düzenlemiştir.</p>\n\n<p>A-Resmi daireler arasında kullanılan kağıtlar</p>\n\n<p>B-Resmi dairelerden kişilere verilen kağıtlar</p>\n\n<p>C-Kişilerden resmi dairelere verilen kağıtlar</p>\n\n<p>Yukarıda bahsedilen istisna (2) sayılı tabloda bulunduğu konum itibariyle (A) alt başlığında yer almakta olup, her iki tarafın da resmi daire olduğu işlemlerde geçerlidir. Oysa vergi inceleme elemanınca veya yargı mercilerince görülen lüzum üzerine kişilerin resmi dairelere ibraz ettiği kağıtlar (C) alt başlığı kapsamındadır ve bu bölümde tercümelere ilişkin bir istisna bulunmamaktadır.</p>\n\n<p>Bu nedenle bu yazıda belirtilen esaslara göre usulüne uygun olarak çıkartılan ve resmi dairelere kişiler tarafından ibraz edilen tercüme ve suretlerin (2) sayılı tablonun I/A-2 fıkrasındaki istisnadan yararlanması mümkün değildir.</p>\n\n<p>&nbsp;</p>\n\n<p>V-YABANCI DİLDE DÜZENLENEN SÖZLEŞMENİN ÇEVRİLMESİ SONUCU OLUŞAN TÜRKÇE METNİN TARAFLARIN ISLAK İMZASINI TAŞIMASI DURUMUNDA DAMGA VERGİSİNDE ÜST SINIR UYGULAMASI:</p>\n\n<p>1-Kısaca Damga Vergisinde Üst Sınır Sorunu:</p>\n\n<p>488 sayılı Damga Vergisi Kanunu’nun 14’üncü maddesi uyarınca her bir kağıt için hesaplanacak vergi tutarı (1) sayılı tabloda yer alan sınırlamalar saklı kalmak üzere 800 bin Yeni Türk Lirasını (53 Seri No’lu Damga Vergisi Genel Tebliği ile 2010 yılı için 1.161.915,90.-TL) aşamaz.</p>\n\n<p>DVK’nun 14.maddesin de belirtilen sınırın her bir kağıt için hesaplanacak ve ödenecek en yüksek vergi tutarına ilişkin olması dolayısıyla, azami sınırın tespitinde her bir kağıdın ayrı ayrı ele alınacağı açıktır. Ancak, bu sınırın, kağıtların birden fazla nüsha şeklinde düzenlenmesi halinde, bütün nüshalardan alınacak toplam damga vergisi için mi yoksa her bir nüshadan alınacak damga vergisi için mi geçerli olacağı sorunu ortaya çıkmaktadır.5</p>\n\n<p>Maliye Bakanlığınca 21/12/1998 tarihli ve 23560 sayılı Resmi Gazete’de yayımlanarak yürürlüğe giren 35 Seri Nolu Damga Vergisi Kanunu Genel Tebliği’nin 4’üncü maddesinde benimsenen birinci görüşe göre Damga Vergisi Kanunu’nun 5 inci maddesi hükmüne göre bir nüshadan fazla olarak düzenlenen kağıtların her bir nüshası ayrı ayrı aynı miktar veya nispette damga vergisine tabi olacağından üst sınır her bir nüsha için ayrı ayrı aranacaktır.</p>\n\n<p>Bizim de katıldığımız ve Danıştay 7. Dairesinin 22 Şubat 2000 tarih, E: 1999/2090 , K:2000/562 sayılı kararında da benimsenen ikinci görüşe göre üst sınırın topluca tüm nüshalar için dikkate alınması gerekmektedir.</p>\n\n<p>Damga Vergisi Kanunu’nun “Kağıt Nüshalarının Birden Fazla Olması” başlıklı 5’inci maddesinin, “Bir nüshadan fazla olarak düzenlenen kağıtların her nüshası ayrı ayrı miktar veya nispette Damga Vergisine tabidir.” cümlesinde geçen “… kağıtların her nüshası…” ibaresi, Kanunda geçen “Kağıt” teriminin, “nüsha” teriminden farklı olduğu; aynı hususu ispat veya belli etmek üzere düzenlenip imzalanan nüshaların tümünün birlikte, kağıdı ifade ettiğini göstermektedir. Söz konusu 5’inci madde hükmü ile 14’üncü maddenin açıklanan düzenlemesi birlikte değerlendirildiğinde; damga vergisine tabi kağıtların her nüshasının diğerinden ayrı olarak vergilendirileceği; ancak, tüm nüshalar için hesaplanan toplam verginin, 14’üncü maddede yazılı azami haddi aşamayacağı sonucuna varılmaktadır.</p>\n\n<p>&nbsp;</p>\n\n<p>B-Tarafların İmzasını Taşıyan Türkçe Metinin Varlığı Durumunda Damga Vergisinde Üst Sınırın Hesaplanması:</p>\n\n<p>Yazımızın IV/C bölümünde belirttiğimiz üzere Türkçe metin üzerinde noterin onay şerhi dışında tarafların da imzası olması durumunda yazımızın belirttiğimiz esaslara göre Türkçe metin bir suret veya tercüme olma niteliğini kaybederek nüsha olarak değerlendirilecektir. Diğer taraftan V/A bölümünde belirtildiği üzere Damga Vergisi Kanunu’nun 5 ve 14’üncü maddelerinin lafzı ve Danıştay’ın konuya ilişkin içtihadı gereğince üst sınırın tüm nüshalar için topluca uygulanması gerekmektedir.</p>\n\n<p>Bu noktada verilmesi gereken kritik karar tarafların imzasını taşıyan Türkçe metinin bağımsız bir kağıt olarak kabul edilip edilmeyeceğidir? Zira Türkçe metin bağımsız bir kağıt olarak kabul edildiğinde üst sınır yabancı dildeki metin için ayrı, Türkçe metin için ayrıca dikkate alınacaktır. Fakat daha önce belirtildiği ve DVK-19/2010-1 sayılı Damga Vergisi Sirkülerinde açıklandığı üzere nüshalar, belli bir hususu ispat ve belli etmek üzere müstakilen ve aynı zamanda farklı mekanlarda ibraz edilebilir mahiyette olan kağıtlardır. Bu açıklama ışığında bir biriyle birebir aynı hukuki sonuçları doğuran ve her ikisi de tarafların imzalarını taşıyan yabancı dildeki sözleşme metni ve Türkçe metin hukuken birbirilerinin tamamen eşdeğeri olup, hukuk aleminde yaratacakları sonuçlar birebir aynıdır. Diğer taraftan her iki sözleşme metni de bir birinden bağımsız olarak hukuki ispat kabiliyetine haizdir.</p>\n\n<p>Yukarıda yer verdiğimiz açıklamalar ışığında yabancı dildeki sözleşme metni ve Türkçe metinin bir kağıdın farklı iki nüshası olduğunun kabul edilmesi ve üst sınırın her iki nüsha için topluca dikkate alınması gerekmektedir.</p>\n\n<p>Örnek: (A) A.Ş ile yurtdışında mukim B Gbhm 10.10.2010 tarihinde 100.000.000.-TL belli parayı ihtiva eden bir sözleşmeyi Almanca dilinde düzenleyerek imzalamış, aynı tarihte Türkçeye çevrilmesi talebiyle Noter (C)’ye ibraz etmişlerdir. Noter (C) yeminli tercümana çeviri işlemini usulüne uygun olarak yaptırdıktan sonra, ortaya çıkan Türkçe sözleşme metni de noter huzurunda (A) A.Ş ve B Gbhm yetkilileri tarafından imzalanmıştır. Bu durumda hem Almanca sözleşme metni, hem de Türkçe metin bir sözleşmenin iki nüshası olarak kabul edilecek, her bir nüsha ayrı ayrı nispi damga vergisine tabi olacak, ancak hesaplanacak damga vergisinin üst sınırı her iki nüsha için topluca dikkate alınacaktır. Buna göre hesaplanan damga vergisi toplam 1.650.000.-TL (2*100.000.000*0,00825) olmasına rağmen, mükelleften tahsil edilmesi gereken damga vergisinin üst sınır olan 1.161.915,90.-TL olacaktır.</p>\n\n<p>&nbsp;</p>\n\n<p>V-SONUÇ:</p>\n\n<p>1512 sayılı <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_662905746, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 103. maddesi</a></span> ve <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_1668834102X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 96. maddesi</a></span>nde düzenlenen “Çevirme İşlemleri” ile anılan Kanunu’nun 99’uncu ve yönetmeliğin 95/c maddelerinde düzenlenen “Yabancı Dildeki Kağıdın Örneğin Çıkartılması” işlemlerinin her ikisinde de, çeviri işlemi sonucunda oluşan Türkçe metnin üzerine tarafların imzasının alınması gerekli değildir. Buna rağmen yabancı dilden çevrilen Türkçe metin üzerinde noter dışında tarafların da imzası olması durumunda, Türkçe metin bir suret veya tercüme olma niteliğini kaybederek nüsha olarak değerlendirilecek ve 488 sayılı Damga Vergisi Kanunu’nun 5’inci maddesi uyarınca ayrıca nispi damga vergisine tabi tutulacaktır. Tercüme için yabancı dildeki sözleşmeyi ibraz eden mükelleflerin ve noterlerin bu hususa dikkat etmemeleri durumunda hem mükellef ek bir damga vergisi yükü ile yüz yüze gelecek, hem de çeviri işlemi yapan veya yabancı dildeki kağıdın örneği çıkartan noter 213 sayılı Vergi Usul Kanunu’nun 355’inci maddesindeki özel usulsüzlük cezasına muhatap olacaktır.</p>\n\n<p>Diğer taraftan yabancı dildeki sözleşme metni ve tarafların imzasını taşıyan Türkçe metnin tamamen farklı iki kağıt olarak değil, bir kağıdın farklı iki nüshası olduğunun kabul edilmesi ve 488 sayılı Damga Vergisi’nin 14’üncü maddesindeki üst sınırın her iki nüsha için topluca dikkate alınması gerekmektedir.</p>\n\n<p>&nbsp;</p>\n\n<p>KAYNAKÇA:</p>\n\n<p>1-www.hazine.gov.tr</p>\n\n<p>2-www.tnb.org.tr</p>\n\n<p>3-www.teftis.adalet.gov.tr</p>\n\n<p>4- Derviş ALTINOK, Damga Vergisinde İşlem, Kağıt, Nüsha Kavramları ve Üst Sınır Sorunu, Vergi Dünyası, Ekim 2009, Sayı 338</p>\n\n<p>Bu Makalenin PDF Formatındaki Versiyonu için tıklayınız: Görkem Pehlivan – Kağıt Nüsha Suret Şeytan Üçgeni</p>\n\n<p>* Bu Makale, Maliye Hesap Uzmanları Derneğinin izniyle yayımlanmaktadır. Bu Makale Vergi Dünyası Dergisi’nin Ocak 2011 Sayısında Yayımlanmıştır. HUD Camiasına ve Değerli Yazara MÜHAK’a desteklerinden ötürü teşekkür ederiz.</p>\n\n<p>Vergi Dünyası</p>\n\n<p>Maliye Hesap Uzmanları Derneği</p>\n\n<p>http://www.vmhk.org.tr/kagit-nusha-s...damga-vergisi/</p>\n\n<hr style=\"height:0px; color:#000000; border-width:0; background-color:#000000;\" /><p>&nbsp;</p>\n\n<p><a href=\"http://www.esmmmo.org/old/docs/sozlesme.pdf%20%20\" onclick=\"return HMTrackTopiclink(this);\" class=\"weblink\">ESKİŞEHİR SERBEST MUHASEBECİ MALİ MÜŞAVİRLER ODASI MEVZUAT ARAŞTIRMA KOMİSYONU</a></p>\n\n<p>Rapor Sıra No : Mesleki-002 SÖZLEŞME DAMGA VERGİSİ HAKKINDA ÇALIŞMA RAPORU</p>\n\n<p>BÖLÜM BAŞLIKLARI</p>\n\n<p>1-DAMGA VERGİSİ ÖDENMEYEN SÖZLEŞMELER GEÇERLİ MİDİR ?</p>\n\n<p>2-DAMGA VERGİSİNİ KİM ÖDER ?</p>\n\n<p>3-DAMGA VERGİSİ NE ZAMAN ÖDENİR ?</p>\n\n<p>4-DAMGA VERGİSİ NASIL HESAPLANIR ?</p>\n\n<p>5-SÖZLEŞME DAMGA VERGİSİYLE İLGİLİ OLARAK DİKKAT EDİLMESİ GEREKEN HUSUSLAR NELERDİR ?</p>\n\n<p>A- DÜZENLENEN SÖZLEŞMENİN SAYISI</p>\n\n<p>B- SÖZLEŞME SÜRESİ</p>\n\n<p>C- SÖZLEŞME SÜRESİNİN KENDİLİĞİNDEN UZAMASI</p>\n\n<p>&nbsp;</p>\n\n<p>6-EKLER</p>\n\n<p>1- TÜRMOB GENELGE 2005/3</p>\n\n<p>2- Makale-Mahmut Tayyar ERGÜL (Vergi Denetmeni,Vergi Uygulama Müd.V.) MESLEK MENSUPLARININ MÜKELLEFLERİ İLE İMZALADIKLARI SÖZLEŞMELERDEN KAYNAKLANAN DAMGA VERGİSİNDEN KAÇINMA YOLLARI</p>\n\n<p>3- Makale-Serkan Başar KENDİLİĞİNDEN UZAYAN KİRA SÖZLEŞMELERİNİN DAMGA VERGİSİ KARŞISINDAKİ DURUMU</p>\n\n<p>&nbsp;</p>\n\n<p>1- DAMGA VERGİSİ ÖDENMEYEN SÖZLEŞMELER GEÇERLİ MİDİR ?</p>\n\n<p>Damga vergisi alacağının doğması için belli bir hukuki işlemle ilgili kağıdın eksiksiz olarak tekemmül etmiş olması gerekir. (Örneğin ihale kararları) Kağıt eksiksiz olarak tekemmül ettikten sonra muamelenin feshedilmiş olması vergilemeyi etkilemez. Damga Vergisi,Ticari ve Medeni işlemlerle ilgili olarak düzenlenen kağıtlar dolayısıyla alınır.Kağıt düzenlenmemişse vergileme yapılmaz. Bazı akitlerin sıhhati,kanunen belli şekillere uyularak yapılmasına bağlı tutulmuştur.Bu şekle uyulmadığında,akit geçerli sayılmaz.(Örneğin gayrimenkul rehni,kefalet senedi,Poliçe ve emre muharrir senetlerin geçerliliği Türk Ticaret Kanununda gösterilmiş şartlar dahilinde düzenlenmiş olmaları ile mümkündür.) Bütün bu hallerde ve çoğaltılabilecek diğer örneklerde,kağıdın kanuni şekil şartlarına uyulmadan düzenlenmiş olması,damga vergisi mükellefiyetini etkilemez.Çünkü kağıt kanuni şartlara uymadığı hallerde de gene bir hususu ispat veya belli etmeye yarayacak niteliği kazanmıştır. (Örneğin TTK 688.maddesine göre emre muharrer bir senet metninde “bono” veya “emre muharrer senet ” kelimesinin yazılı olmaması emre muharrer senet olma niteliğini kaybettirir.Fakat bu hal kağıdın ad ve senet sayılmasını önlemez.Yani bu durumda da kağıt,bir hususu ispat ve belli etme niteliği taşıma devam eder.Yalnız,mahiyet değiştireceği için emre muharrer senet olarak değil,adi senet olarak vergilendirme durumu tayin edilmek gerekir. Damga vergisinin ödenmemesi veya eksik ödenmiş olması,kağıdın ve akit işlemin sıhhatini etkilemez.Akitlerde yazılı şekil,ispat aracı veya sıhhat şartıdır. Sıhhat şartı olarak aranmadığı hallerde akitler sözlü olarak da yapılabilir.Bu hallerde yazılı şekle başvurulup kağıt düzenlenmesi,ispat bakımından önem taşır.Kağıdın Damga vergisinin ödenmemesi ise,ispat aracı olma nitelik ve gücünü ortadan kaldırmaz veya zayıflatmaz. Yazılı şeklin akitlerde sıhhat şartı olarak arandığı hallerde de durum aynıdır.Akit,kanunen aranan şartlarına uymakla tamam olur.Damga vergisinin ödenmemiş olması,akdin geçerliliğine hiçbir etki yapmaz.Sadece damga vergisinin cezası ile birlikte alınması gerekir.</p>\n\n<p>&nbsp;</p>\n\n<p>2- DAMGA VERGİSİNİ KİM ÖDER ?</p>\n\n<p>Veysi Seviğ - 27 Temmuz 2005 - Dünya Damga Vergisi Yasası'nın 3'üncü maddesi uyarınca bu verginin mükellefi, kağıtları imza edenlerdir. Bazı hallerde damga vergisine tabi olan kağıtlarla ilgili olarak, verginin bir tarafça üstlenileceği yönünde sözleşmelere özel hükümler konulmakta, bunun sonucunda damga vergisinin ödenmemesi halinde mevcut özel hüküm çerçevesinde diğer tarafın sorumlu olacağı ifade edilmektedir. Oysa Vergi Usul Yasası'nın 8'inci maddesi hükmü gereği olarak &quot;Vergi kanunlarıyla kabul edilen haller müstesna olmak üzere, mükellefiyete veya vergi sorumluluğuna müteallik özel mukaveleler vergi dairelerini bağlamaz.&quot; Gerçekte gerek mükellefiyet gerekse sorumlulukla ilgili esaslar vergi yasaları ile belli edilir. Vergi yasaları ile belli edilen haller dışında mükellef veya sorumluların, bunları özel mukavelelerle değiştirmeleri, mükellef ve sorumlu sıfatından doğan görevleri başkasına aktarmaları mümkün değildir. Eğer bu tarz bir mukavele yapılmışsa bu, vergi dairesini bağlamaz. Vergi uygulaması bakımında geçerlilik taşımaz. Diğer yandan söz konusu yasanın 24'üncü maddesi uyarınca &quot;Vergiye tabi kağıtların damga vergisinin ödenmemesinden veya noksan ödenmesinden dolayı alınması lazım gelen vergi ve cezadan, mükelleflere rücu hakkı olmak üzere kağıtları ibraz edenler sorumludur.&quot; Yasal düzenleme gereği &quot;Birden fazla kişi tarafından imza edilen kağıtlara ait vergi ve cezanın tamamında imza edenler müteselsilen sorumludurlar. Bunlar arasında vergiden müstesna olanların bulunması damga vergisinin noksan ödenmesini gerektirmez. &quot;Bu bağlamda&quot; damga vergisinden muaf kuruluşlarca kişilerin &quot;Damga Vergisine Tabi Kağıtları&quot; belirleyen (1) sayılı tabloda yer alan işlemleriyle ilgili olarak düzenlenen ve sadece bu kurumların imzasını taşıyan kağıtlara ait verginin tamamı kişiler tarafından ödenir. Ancak yine yasal düzenleme gereği olarak &quot;bu bağıtlara ait verginin hiç ödenmemesi veya noksan ödenmesi halinde vergi ve cezanın tamamından kişilerle birlikte kurumlar müteselsilen sorumludurlar.&quot; (Damga Vergisi Yasası Madde: 24) Mevcut yasal düzenlemeden de anlaşılacağı üzere kağıt üzerinde yer alan imza sahiplerinin tamamı damga vergisinden müteselsilen sorumlu olmaktadırlar. Burada bir başka özellik de kağıdı imzalamaları nedeniyle mükellef durumunda olan kişiler aralarında vergilerin paylaşılmasına ilişkin olarak yaptıkları sözleşmelerin geçerli olmayacağıdır. Bir başka anlatımla bu tür sözleşmeler vergi idaresi açısından bir önem taşımamaktadır. Dolayısıyla Vergi Usul Yasası'nın 8'inci maddesinde de hükme bağlandığı üzere damga vergisinin mükellefleri arasında yapılan sözleşmelerin vergi dairesi tarafından yapılacak tarhiyatlarda gerekçe olarak gösterilmesi imkanı bulunmamaktadır. 488 sayılı Damga Vergisi Kanunu Madde 03: Mükellef Damga Vergisinin mükellefi kağıtları imza edenlerdir. Resmi dairelerle kişiler arasındaki işlemlere ait kağıtların Damga Vergisini kişiler öder.</p>\n\n<p>&nbsp;</p>\n\n<p>3- DAMGA VERGİSİ NE ZAMAN ÖDENİR ?</p>\n\n<p>488 sayılı Damga Vergisi Kanunu uyarınca Sözleşmenin düzenlendiği tarihi izleyen onbeş gün içinde ödenir. 488 sayılı Damga Vergisi Kanunu Madde 22: Makbuz karşılığı ödemelerde ödeme zamanı (31.12.2004 tarih ve 25687 (3) mükerrer sayılı Resmi Gazete'de yayımlanan 5281 sayılı Kanunun 3 üncü maddesiyle değişen ve 01.01.2005 tarihinden geçerli olmak üzere yürürlüğe giren şekli.) Makbuz karşılığı ödemelerde Damga Vergisi; a) Maliye Bakanlığınca belirlenen mükellefler, kurum ve kuruluşlar tarafından bir ay içinde düzenlenen kağıtların vergisi, ertesi ayın yirminci günü akşamına kadar (1) vergi dairesine bir beyanname ile bildirilir ve yirmialtıncı günü akşamına kadar ödenir. b) (a) bendi dışındaki hallerde, kağıdın düzenlendiği tarihi izleyen onbeş gün içinde vergi dairesine bir beyanname ile bildirilir ve aynı süre içinde ödenir.</p>\n\n<p>&nbsp;</p>\n\n<p>4- DAMGA VERGİSİ NASIL HESAPLANIR ?</p>\n\n<p>Sözleşmede yazılı bulunan tutar üzerinden (KDV hariç tutar) binde 7,5 Damga Vergisi ödenir. (KDV hariç Tutar x binde 7,5 x İmzalanan sözleşme sayısı ) DANIŞTAY Yedinci Daire Esas No : 1997/02496 Karar No : 1998/00669 ÖZET: Damga vergisi matrahının sözleşmede belirtilen bedel (kıymet bedeli) olması nedeniyle, bu bedele katma değer vergisinin, ilave edilmesi suretiyle bulunan yeni bedelin iş bedelini oluşturmadığı, dolayısıyla bu bedel üzerinden damga vergisi tarhiyatı yapılamayacağı hk.</p>\n\n<p>&nbsp;</p>\n\n<p>5- SÖZLEŞME DAMGA VERGİSİYLE İLGİLİ OLARAK DİKKAT EDİLMESİ GEREKEN HUSUSLAR NELERDİR ?</p>\n\n<p>&nbsp;</p>\n\n<p>A- DÜZENLENEN SÖZLEŞMENİN SAYISI</p>\n\n<p>488 sayılı Damga Vergisi Kanunu Madde 05: Kağıt nüshalarının birden fazla olması Bir nüshadan fazla olarak düzenlenen kağıtların her nüshası ayrı ayrı aynı miktar veya nispette Damga Vergisine tabidir. Şu kadar ki, poliçe ve emre yazılı ticari senetlerin yalnız tedavüle çıkarılan nüshaları vergiye tabi tutulur. T.C. MALİYE BAKANLIĞI Gelirler Genel Müdürlüğü Tarih : 10/05/2005 Sayı : B.07.0.GEL.0.62/6202-2019/020612 Sözleşmenin binde 7,5 nispetinde damga vergisine tabi tutulması, ayrıca söz konusu sözleşmenin 1’ den fazla düzenlenmesi halinde her nüshanın ayrı ayrı damga vergisine tabi tutulması gerekir. TÜRMOB 2005/3 GENELGESİ (bakınız Ekler bölümü) Sözleşmelerin BİR ASIL olarak düzenlenmesi ve müşteriye sözleşmenin onaylı ve “ASLI GİBİDİR” kaşesini taşıyan bir fotokopisinin verilmesi, düzenlenecek sözleşmelerde yer alan “.....İşbu sözleşme 2 Nüsha düzenlendi” ibaresinin üstü çizilerek “.....İşbu sözleşme BİR ASIL olarak”şeklinde değiştirilmesi halinde vergi sadece bir defa ödenmiş olacaktır. (KDV hariç Tutar x binde 7,5) DANIŞTAY Yedinci Daire Esas No : 1997/02771 Karar No : 1999/00973 ÖZET:Kağıtların, imzasız suretlerinin damga vergisine tabi olmadığı hk. YARGITAY 14. HUKUK DAİRESİ E. 2001/7808 K. 2001/8353 T. 30.11.2001 * FOTOKOPİ OLARAK İBRAZ EDİLEN BELGE ( Belge Üzerinde Gerekli Araştırma Yapılmadan Davanın Reddine Karar Verilmesinin Yanlış Olması ) KARAR ÖZETİ : Mahkeme, dayanılan bu fotokopi belgenin aslının davacılarca ibraz edilememesi nedeniyle davanın reddine karar vermiş, hükmü davacılar vekili temyize getirmiştir. Davacıların davada dayandıkları belge fotokopidir. Ancak davacılar bu belgenin aslının davalı Ahmet'in elinde olduğunu ve onun ibraz etmesi gerektiğini ileri sürmüşlerdir. 30.12.1992 tarihli ve dosyada fotokopisi bulunan belgenin incelenmesinde davacılar ile davalı Ahmet arasında düzenlendiği ve bir nüsha yazılarak aslının davalı Ahmet'te kaldığı, fotokopilerinin ise davacı kardeşlerine yazıldığı ve adı geçenlerce imzalanmış olduğu görülmektedir. Bir davada taraflardan hiçbiri; karşı yanın davayı kazanması için kendi aleyhine ve onun lehine olan bir kanıtı göstermeye zorlayamaz. Davacı ve davalı, dayandıkları kanıtlarını kendileri ibraz zorundadırlar. Ancak Usul Kanunumuz 326 ve izleyen maddelerinde senetler açısından, çeşitli olasılıkları göz önüne alarak bu kuralın bazı ayrıklarına yer vermiş ve 326. maddede sayılan belgeleri, bir tarafı kendi aleyhine bile olsa mahkemeye vermekle yükümlü kılmıştır. Anılan bu maddenin 3. bendine göre, mahkemeye sunulması zorunlu belgelerden biri de &quot;iki taraf için müşterek olan muamele ve menfaatlere müteallik tanzim olunan vesikalar&quot; dır. Davada dayanılan belge de bu niteliktedir. Bir tarafın dayandığı ve mahkemeye sunulmasını istediği belgenin karşı tarafın elinde olması ve bu tarafın da belgenin elinde olmadığını bildirmesi yani inkar etmesi durumunda, sorunun nasıl çözümlenmesi gerektiği hususu 331. maddede hükme bağlanmış bulunmaktadır. Somut olayda, yukarıda da açıklandığı üzere, davacılar fotokopisini sundukları davalılarla aralarındaki ilişkiye ait sözleşmeye dayandıklarına, bu fotokopi belgeden de, tek nüsha düzenlendiğinin ve aslının davalı Ahmet'te kaldığının, fotokopilerinin ise davacılara verildiğinin yazılı bulunduğunun anlaşılmasına göre, mahkemece uyuşmazlığın belirtilen HUMK'nun 326, 331 ve izleyen maddeleri çerçevesinde araştırma ve inceleme yapılarak ve davalıların savunmaları da gözönünde tutulmak suretiyle çözümlenmesi gerekirken yazılı olduğu şekilde davanın reddine karar verilmesi doğru görülmemiştir</p>\n\n<p>&nbsp;</p>\n\n<p>B- SÖZLEŞME SÜRESİ</p>\n\n<p>Serbest Muhasebeci, Serbest Muhasebeci Mali Müşavir ve Yeminli Mali Müşavir Ücretlerinin Esasları Hakkında Yönetmelik Madde 14: Ücret sözleşmesi kapsamı “Ücret sözleşmeleri münferit ya da süreli olarak yapılabilir. Süreli sözleşmelerin en az bir yıllık olması şarttır. Sözleşmeler; ait oldukları işlemleri ve bunlara ait süreleri kapsayıp; diğer işlem ve sürelere uygulanamaz. Bu durumda, yeni sözleşme yapılması gerekir.Ücret sözleşmelerine; ücrete mahsuben avans verileceğine, iş sahibi adına yapılacak giderlerin sonradan iş sahibinden tahsil edileceğine ve sair hususlara dair özel hükümler konulabilir.</p>\n\n<p>&nbsp;</p>\n\n<p>C- SÖZLEŞME SÜRESİNİN KENDİLİĞİNDEN UZAMASI</p>\n\n<p>Sözleşmenin kendiğinden uzaması halinde (yani her yıl yeniden sözleşme düzenlemek yerine) “sözleşmesi süresinin bitimine 15 gün kala hiçbir itirazda bulunulmaması durumunda sözleşme kendiliğinden uzar.” Hükümlerinde buna benzer ifadeler bulunan sözleşmelerde sürenin uzatılması değil kendiliğinden uzaması söz konusudur. Bu durumda yeni bir kağıt düzenlenmesine gerek olmadığı için ayrıca bir damga vergisi hesaplanmasına da gerek yoktur. Maliye Bakanlığı da verdiği birçok özelgede yeni bir kağıt düzenlenmeden veya ayrı bir şerh ve mektupla uzadığı belirtilmeyen Sözleşme ve kira sözleşmelerinde damga vergisi hesaplanmayacağını belirtmiştir. (bakınız Ekler bölümünde yer alan Vergi Denetmeni, Vergi Uygulama Müdür V.sayın Mahmut Tayyar ERGÜL’ün ve Serkan Başar’ın Makalesi)</p>\n\n<p>EKLER 1 YMM ve SMMM ODASI BAŞKANLIKLARI’NA GENELGE 2005/3 Ankara, 01384/18.02.2005</p>\n\n<p>Konu : Damga Vergisi Konusunda Meslek Mensuplarımızın Dikkat Etmesi Gereken Hususlar Odalarımızdan ve meslek mensuplarımızdan gelen talepler doğrultusunda, Damga Vergisinin Uygulanması konusunda çeşitli tereddütler doğduğu anlaşılmaktadır. 5281 Sayılı Kanunla yapılan düzenleme ile Damga Vergisi uygulamasına yönelik önemli değişiklikler yapılmıştır. Damga Vergisi Uygulanması konusunda meslek mensuplarımızın dikkat etmesi gereken hususlar şu şekildedir; 5281 sayılı Kanun ile 488 Sayılı Damga Vergisi Kanununda yapılan değişiklik ile pul yapıştırmak suretiyle ödenen vergi yürürlükten kaldırılmıştır. Damga Vergisinin beyanname verilmek suretiyle ödenmesi konusunda 43 seri numaralı Genel Tebliğde ayrıntılı açıklamalar yapılmıştır. Meslek mensuplarımızı yakından ilgilendiren aşağıdaki konularda açıklama yapılması gereksinimi doğmuştur.</p>\n\n<p>I-MESLEKİ KONULARDA MÜŞTERİLER İLE YAPILACAK SÖZLEŞMELER</p>\n\n<p>1-03/01/1990 Tarih ve 20391 Sayılı Resmi Gazetede yayımlanan Serbest Muhasebeci,Serbest Muhasebeci Mali Müşavir ve Yeminli Mali Müşavirlerin Çalışma Usul ve Esasları Hakkında Yönetmeliğin 24. Maddesine göre; meslek mensuplarımızın verecekleri hizmetler için sözleşme yapmaları zorunludur. Bu zorunluluğa riayet etmeyen meslek mensuplarımız hakkında disiplin kovuşturması yapılmaktadır. 2-488 Sayılı Damga vergisi Kanununa ekli (1) Sayılı Tabloda; I-Akitlerle ilgili Kağıtlar başlığının altında yer alan , 1.Mukavelenameler, taahhütler ve temliknameler , a)-Belli parayı ihtiva edenler (Binde 7,5) oranında Damga Vergisine tabidir. 3-Aynı Kanunun 5. Maddesi ise aşağıdaki şekilde düzenlenmiştir. Kağıt nüshalarının birden fazla olması: “Madde 5 - Bir nüshadan fazla olarak düzenlenen kağıtların her nüshası ayrı ayrı aynı miktar veya nispette Damga Vergisine tabidir. Şu kadar ki, poliçe ve emre yazılı ticari senetlerin yalnız tedavüle çıkarılan nüshaları vergiye tabi tutulur.” TÜRMOB tarafından bastırılan ve odalarımız tarafından satışı yapılan sözleşmeler BİR ASIL BİR SURET şeklinde dizayn edilmiştir. Yukarıda belirtilen 5. Madde metninden de anlaşılacağı üzere, meslek mensuplarının müşterileri ile yapacakları sözleşmeyi birden fazla nüsha yapmaları ve bir suretini müşteriye vermeleri halinde her nüsha için ayrı ayrı aynı miktarda Damga Vergisi ödenmek mecburiyeti doğacaktır. Bu nedenle, yukarıda söz konusu edilen sözleşmelerin BİR ASIL olarak düzenlenmesi ve müşteriye sözleşmenin onaylı ve “ASLI GİBİDİR” kaşesini taşıyan bir fotokopisinin verilmesi, düzenlenecek sözleşmelerde yer alan “.....İşbu sözleşme 2 Nüsha düzenlendi” ibaresinin üstü çizilerek “.....İşbu sözleşme BİR ASIL olarak”şeklinde değiştirilmesi halinde vergi sadece bir defa ödenmiş olacaktır. 4- Damga Vergisi Kanununda yapılan değişiklikle serbest meslek erbabı olarak damga vergisi açısından “Sürekli Mükellefiyeti” olmayan biz meslek mensuplarımıza işlemlerin yani sözleşmenin tanziminden sonra 15 gün içinde damga vergisi beyannamesi ile beyan edilerek aynı süre içinde ödeme yükümlülüğü getirilmiştir.(Damga Vergisi Beyannamesi Ayrıca Damga Vergisine Tabi değildir) Örneğin:Hizmet süresi 01/01/2005-31/12/2005 tarihi olarak düzenlenen bir sözleşme 20/02/2005 tarihinde imza edilmiş ise; bu sözleşmeye ait Damga Vergisi 05/03/2005 tarihine kadar beyan edilip aynı sürede ödenmesi gerekmektedir II- E- BEYANNAME UYGULAMASI Vergi Usul Kanunu 340 numaralı Genel Tebliğ ile uygulaması ihtiyari olarak başlatılan E-Beyanname için aşağıdaki sözleşmeler ve taahhütnamelerin yapılması gerekmektedir.</p>\n\n<p>EK 1 : ELEKTRONİK BEYANNAME GÖNDERME TALEP FORMU VE TAAHHÜTNAMESİ EK 2 : ELEKTRONİK BEYANNAME GÖNDERME ARACILIK YETKİSİ TALEP FORMU VE TAAHHÜTNAMESİ EK 3 : ELEKTRONİK BEYANNAME ARACILIK VE SORUMLULUK SÖZLEŞMESİ EK 4 : ELEKTRONİK BEYANNAME ARACILIK SÖZLEŞMESİ Yukarıda belirtilen Taahhütname ve Sözleşmeler Damga Vergisine Tabi değildir. Bilgi edinilmesi ve gereğinin yapılması rica olunur. Saygılarımızla Nail SANLI GENEL SEKRETER 2 Mahmut Tayyar ERGÜL Vergi Denetmeni Vergi Uygulama Müdür V.</p>\n\n<p>MESLEK MENSUPLARININ MÜKELLEFLERİ İLE İMZALADIKLARI SÖZLEŞMELERDEN KAYNAKLANAN DAMGA VERGİSİNDEN KAÇINMA YOLLARI</p>\n\n<p>Tarih: 24.11.2006</p>\n\n<p>I- GİRİŞ 3568 sayılı (1) sayılı Kanun’a göre yetki almış meslek mensuplarının (SMSMMM) Serbest Muhasebeci, Serbest Muhasebeci Mali Müşavir ve Yeminli Mali Müşavirin Çalışma Usul ve Esasları Hakkında Yönetmeliğin 24. maddesine göre; meslek mensupları Defter Tutmak ve Süreklilik arz eden hizmetlerinde sözleşme yapılması zorunludur. Bu zorunluluğa riayet etmeyen meslek mensupları hakkında ise bağlı bulundukları odalar tarafından disiplin soruşturması yapılması gerekmektedir. Meslek mensupları tarafından verilen muhasebe hizmetinin devamlılık arz ettiği ücret dışındaki hükümlerinin aynı kalmak şartı ile uzun süreli devam ettiğinden yenilenmeksizin kendiliğinden yürürlükte olup hükümlerinden yararlanılabilmektedir. 5281 sayılı (2) sayılı Kanunla yapılan düzenleme ile damga vergisi uygulamasına yönelik önemli değişiklikler yapılmıştır. Damga vergisinde yapılan değişiklikle pul yapıştırmak suretiyle ödeme şekli yerine beyanname vermek suretiyle ödeme şekline geçilmiştir. Konuyla ilgili olarak da 43 Seri No.lu (3) Damga Vergisi Genel Tebliği yayımlanmıştır. Makalemizin konusu yürürlükte bulunan kanun ve tebliğler çerçevesinde meslek mensuplarının mükellefleri ile sözleşmelerde nelere dikkat ederek damga vergisinden kaçınabilecekleri oluşturmaktadır. II- YASAL MEVZUAT 488 sayılı Damga Vergisi Kanunu’nun 1. maddesinde damga vergisine tabi kağıtlar teriminin yazılıp imzalanmak veya imza yerine geçen işaret koymak suretiyle düzenlenen veya herhangi bir hususu ispat veya imza yerine geçen işaret koymak suretiyle düzenlenen ve herhangi bir hususu ispat veya belli etmek için edilebilecek olan belgeleri ifade edeceği, aynı Kanun’un 2. maddesinde de vergiye tabi kağıtlar mahiyetinde bulunan veya onların yerini alan mektup ve şerhlerle bu kağıtların hükümlerinin yenilenmesine uzatılmasına, değiştirilmesine, devrine veya bozulmasına ilişkin mektup ve şerhlerin de damga vergisine tabi tutulacağı hüküm altına alınmıştır. 488 sayılı Damga Vergisi Kanunu’na ekli 1 sayılı Tabloda; “1- Akitlerle İlgili Kağıtlar” başlığı altında yer alan; 1. Mukavelenameler, taahhütler ve temliknameler, a) Belli parayı ihtiva edenler (binde 7,5) oranında damga vergisine tabidir. 3- Aynı Kanun’un 5. maddesi ise aşağıdaki şekilde düzenlenmiştir. “Kağıt Nüshalarının Birden Fazla Olması: Bir nüshadan fazla olarak düzenlenen kağıtların her nüshası ayrı ayrı aynı miktar ve nispette damga vergisine tabidir...” Meslek mensuplarının mükellefleri ile yapacakları ile yapacakları sözleşmeleri bir den fazla nüsha halinde yapmaları halinde ayrı ayrı aynı miktarda damga vergisi ödemek mecburiyeti doğacaktır. Bu nedenle söz konusu sözleşmelerin “Bir Asıl” olarak düzenlenmesi halinde sadece bir defa ödenmiş olacaktır. Belirli süreli olarak düzenlenen sözleşmelerde (Asgari Ücretin Esasları Hakkında Yönetmeliğe göre en az 1 yıllık olması şarttır.) süre bitiminden önce taraflardan birinin diğerine ihbarda bulunmaması ve sebeple sözleşme süresinin otomatik olarak uzaması halinde, herhangi bir belge düzenlenmediği veya sözleşmeye bu hususta ayrıca şerh konulmadığından damga vergisi alınmasına imkan yoktur. Serbest Muhasebeci, Serbest Muhasebeci Mali Müşavir ve Yeminli Mali Müşavirin Çalışma Usul ve Esasları Hakkında Yönetmeliğin 26. maddesine göre taraflar haklı nedenlerle veya karşılıklı rızaları ile aralarındaki sözleşmeyi her zaman feshedebilirler. Bu takdirde alınmış olan defter ve belgeler sahiplerine geri verilir. Tarafların tazminat hakları genel hukuk kurallarına tabidir. Konu ile ilgili olarak Gelir İdaresi Başkanlığı tarafından Samsun Vergi Dairesi Başkanlığı’na verilen 11.10.2006 tarih ve 078765 sayılı görüşünde “Meslek mensuplarının muhasebe hizmeti verdiği mükellefler ile düzenlediği sözleşmelerin uygulama süresi içinde ücretin artma durumunda, sözleşme hükümlerini değiştiren herhangi bir kağıt (makam oluru, ek sözleşme vb.) düzenlenmesi halinde ücret artışı üzerinden binde 7,5 nispetinde damga vergisi hesaplanması gerekir. Ancak, bu kabil ücret artışı ile ilgili olarak ilk sözleşme hükümlerine tesir eden herhangi bir kağıt düzenlenmemesi halinde damga vergisinin aranılmaması gerekir. Söz konusu sözleşmelerin sürelerinin bitmesinden sonra sözleşmeye konulan bir şerhe istinaden sözleşme süresinin uzatılması halinde, şerh sözleşme hükümlerini değiştiren bir belge vasfında olduğundan, süresi uzayan bu sözleşmelerden yeniden damga vergisi alınması gerekmektedir. Diğer taraftan süre uzatımın gerçekleşmesinden sonra meydana gelen ücret artışlarına ilişkin düzenlenecek kağıdında ayrıca vergilendirilmesi gerekmektedir.” III- SONUÇ Muhasebe ve mali danışmanlık hizmeti, işin gereği olarak uzun süreli bir iş olarak karşımıza çıkmakta meslek mensupları tarafından mükellefleri ile her yıl sözleşme yapılması bazı zorluklarla karşılaşılmaktadır. Mükelleflerle imzalanan sözleşmelerin sürelerinin yeni bir sözleşme veya sözleşme yerine geçecek bir kağıt düzenlemeksizin veya mevcut sözleşmede süre uzatımı yönünden bir şerh koyulmaksızın kendiliğinden uzaması durumunda uzayan süreye ilişkin olarak yeniden damga vergisi hesaplanmasına ve beyan edilmesine gerek bulunmamaktadır.</p>\n\n<hr style=\"height:0px; color:#000000; border-width:0; background-color:#000000;\" /><p>&nbsp;</p>\n\n<p>(1) 13.06.1989 tarih ve 20194 sayılı Resmi Gazete’de yayımlanmıştır. (2) 31.12.2004 tarih ve 25687 mükerrer 3 sayılı Resmi Gazete’de yayımlanmıştır. (3) 04.02.2005 tarih ve 25717 sayılı Resmi Gazete’de yayımlanmıştır. NOT: Bu makale &quot;Yaklaşım Dergisi, Kasım 2006, Sayı: 167&quot; den iktibas edilmiştir.</p>\n\n<p>&nbsp;</p>\n\n<p>3 KENDİLİĞİNDEN UZAYAN KİRA SÖZLEŞMELERİNİN DAMGA VERGİSİ KARŞISINDAKİ DURUMU</p>\n\n<p>Serkan BAŞAR Vergi Departmanı, Müdür Yardımcısı Mazars/Denge Denetim YMM A.Ş. E-Yaklaşım, Ocak 2008</p>\n\n<p>&nbsp;</p>\n\n<p>I – GİRİŞ</p>\n\n<p>Bilindiği üzere Türk Vergisi Sistemi içersinde yer alan 488 sayılı Damga Vergisi Kanunu ile yine bu kanunda belirtilen bazı kağıtların düzenlenmesi vergiye tabi tutulmuştur. Damga Vergisi Kanunun 1. maddesinde kanun ekindeki (I) sayılı tabloda yazılı kağıtların damga vergisine tabi olduğu belirtilmiş kira sözleşmeleri de yine (I) sayılı tablo içersinde gösterilmiştir.</p>\n\n<p>II – KİRA SÖZLEŞMELERİNDE NİSPET</p>\n\n<p>Yukarıda da belirttiğimiz üzere kira sözleşmelerine ait damga vergisinin nispeti Damga Vergisi Kanununa ekli (1) sayılı tabloda I. Akitlerle ilgili kağıtlar/A. Belli parayı ihtiva eden kağıtlar/2. Kira mukavelenameleri kısmında sözleşme süresine göre kira bedeli üzerinden binde 1,5 olarak belirlenmiştir. Ancak bu durum sözleşmede kefil imzasının bulunup bulunmasına göre değişmektedir. Çünkü aynı kanunun 6’ıncı maddesinin 2’nci paragrafında “Bir kağıtta toplanan akit ve işlemler birbirine bağlı ve bir asıldan doğma oldukları takdirde Damga Vergisi en yüksek vergi alınmasını gerektiren akit veya işlem üzerinden alınır.” denilmektedir. Bu nedenle Gelir İdaresi Başkanlığı tarafından verilen muktezalarda da belirtildiği üzere kira sözleşmeleri için üç farklı vergi nispeti ortaya çıkmaktadır. G.İ.B. tarafından verilen 16.01.2006 - 81 tarih ve 121-2517 sayılı özelgede; “ 1. Sadece kiracı ile kiralayan arasında imzalanan kira sözleşmesine ait damga vergisi; mukavele süresine göre bulunacak toplam kira tutarının binde 1, 5 damga vergisi oranı ile çarpılmak suretiyle hesaplanacak tutar olacaktır. 2. Sözleşmenin kiracı ile kiralayan yanı sıra adi kefil tarafından da imzalanması halinde, söz konusu kira sözleşmesine ait damga vergisi, mukavele süresine göre bulunacak toplam kira tutarının binde 9 damga vergisi oranı ile çarpılmak suretiyle hesaplanacak tutar olacaktır. 3. Sözleşmenin kiracı ile kiralayan yanı sıra müteselsil kefil veya müşterek borçlu tarafından da imzalanmış olması halinde, söz konusu kira sözleşmesine ait damga vergisi, mukavele süresine göre bulunacak toplam kira tutarının binde 7, 5 damga vergisi oranı ile çarpılmak suretiyle hesaplanacak tutar olacaktır.” denilmektedir. 1. maddede belirtildiği gibi sadece iki gerçek kişi ya da bir gerçek bir tüzel kişi arasında düzenlenen kira sözleşmelerinde vergi nispeti (I) sayılı tablonun I/A-2 fıkrasına göre binde 1,5 olmalıdır. Çünkü bu tür sözleşmeler iki kişi arasında gerçekleşen ve içinde sadece kiralamaya ait hükümlerin bulunduğu bir sözleşmelerdir. 2. madde belirtilen sözleşme türünde ise kiralayan ve kiracının yanında sözleşmede ayrıca adi kefilin imzası bulunmaktadır. Bu durumda vergi nispetinin binde 9 olarak belirlenmesi gerekir. Çünkü kira mukavelenamesine konan kefalet şerhinin “adi kefalet” olarak düzenlenmesi halinde, kefalet şerhi asil akitten ayrı müstakil bir işlem, bir hukuki muamele niteliğinde olduğundan mukavele süresine göre kiralama bedelinden hesaplanacak binde 1,5 nispetindeki damga vergisine ilaveten kefalet şerhinden de Kanun’un 6.maddesinin birinci fıkrasına göre ve Kanuna ekli (1) sayılı tablonun I/A-3 fıkrasına istinaden ayrıca binde 7,5 nispetinde damga vergisi alınır.[1] 3. maddede belirtilen müteselsil kefil veya müşterek borçlu kavramlarından anlaşılması gereken ise alacaklının asıl borçluya müracaat etmeden doğrudan kefile başvurma hakkına sahip olduğu kefalet türü olduğudur. Kira mukavelesine konan kefalet şerhinin “müteselsil kefil” veya “müteselsil kefil ve müşterek borçlu” sıfatıyla konulması halinde, kefalet şerhi asıl akitle birbirine bağlı ve bir asıldan doğma akit işlemler mütalaa edildiğinden, kağıtta yer alan akit ve işlemler içersinde en yüksek vergi alınmasını gerektiren tutarın dikkate alınması suretiyle yapılacaktır.[2] Yani içersinde bu tür kefalet bulunan kira sözleşmeleri için dikkate alınması gereken vergi nispeti Kanuna ekli (1) sayılı tablonun I/A-3 fıkrası gereğince binde 7,5 olmalıdır.</p>\n\n<p>&nbsp;</p>\n\n<p>III – KİRA SÖZLEŞMELERİNİN KENDİLİĞİDEN UZAMASI VE UZATILMASI ARASINDAKİ FARK</p>\n\n<p>a) Sözleşmenin süresinin uzatılması :</p>\n\n<p>488 sayılı Damga Vergisi Kanunu’ nun 2. maddesinde “Vergiye tabi kağıtlar mahiyetinde bulunan veya onların yerini alan mektup ve şerhlerle, bu kağıtların hükümlerinin yenilenmesine, uzatılmasına, değiştirilmesine, devrine veya bozulmasına ilişkin mektup ve şerhler de Damga Vergisine tabidir.”denilmektedir. Bu madde özellikle belirtilen husus değişikliklerin mektup ve şerhler ile yapılması halinde yapılan değişikliklerin damga vergisine tabi olacağıdır. Çünkü mektup ve şerhlerle yapılan değişikliklerde önceki sözleşmenin bazı hükümleri değiştirilebilmekte ya da süresi uzatılabilmektedir. Sonuçta mektup ve şerhle yapılan değişiklik ne olursa olsun yeni bir kağıdın düzenlenmesi söz konusu olduğundan bu işlemler sonucunda damga vergisinin doğacağı açıktır. Aynı şekilde bu kanunun 14. maddesi hükümlerine göre de “mukavelenamelerin müddetinin uzatılması halinde aynı miktar veya nispette vergi alınır.” denilmektedir. Bu maddeden de anlaşıldığı üzere kanun koyucu vergi miktarı açısından mevcut bir mukavelenamenin süresinin uzatılması ile yeni bir mukavelename düzenlenmesi arasında bir fark gözetmemiştir.[3] Ancak bu madde geçen uzatılması kelimesinden de kendiliğinden uzaması değil ayrıca bir kağıtla, şerhle ya da mektupla uzatılma anlaşılmalıdır. Dolayısıyla bu tür uzatılmaya yönelik kağıtlar da damga vergisi konusuna girmektedir.</p>\n\n<p>b) Sözleşmenin süresinin uzaması :</p>\n\n<p>Yukarıdaki açıklamaların dışında bir çok kira sözleşmesinde ayrı bir madde olarak şu ifade yer almaktadır. “ Kira sözleşmesi süresinin bitimine 15 gün kala hiçbir itirazda bulunulmaması durumunda sözleşme kendiliğinden uzar.” Hükümlerinde buna benzer ifadeler bulunan sözleşmelerde sürenin uzatılması değil kendiliğinden uzaması söz konusudur. Bu durumda yeni bir kağıt düzenlenmesine gerek olmadığı için ayrıca bir damga vergisi hesaplanmasına da gerek yoktur. Maliye Bakanlığı da verdiği birçok özelgede yeni bir kağıt düzenlenmeden veya ayrı bir şerh ve mektupla uzadığı belirtilmeyen kira sözleşmelerinde damga vergisi hesaplanmayacağını belirtmiştir.</p>\n\n<p>IV - SONUÇ</p>\n\n<p>Sonuç olarak devam eden kira sözleşmelerinde damga vergisi mükellefiyetinin olup olmadığının belirlenmesi için sözleşmenin kendiliğinden mi uzadığının yoksa uzatıldığının mı belirlenmesi gerekmektedir. Çünkü kendiliğinden uzayan sözleşmelerde ayrı bir kağıt düzenlenmeyip sözleşme hükümlerine göre bir uzama söz konusu olduğundan herhangi damga vergisi hesaplanmasına gerek yoktur. Diğer yandan uzatılan kira sözleşmelerinde ise yeni bir kira sözleşmesi ya da süre uzatımına ilişkin şerh ya da mektup söz konusudur. Dolayısıyla yeni bir kağıt düzenlenmesi mevcut olduğundan bu durumda damga vergi hesaplanması gerekecektir.</p>\n\n<p>&nbsp;</p>\n\n<hr style=\"height:0px; color:#000000; border-width:0; background-color:#000000;\" /><p>[1] DEĞER Nuri; En Son Şekliyle Damga Vergisi Uygulaması; 2006 [2] DEĞER Nuri; En Son Şekliyle Damga Vergisi Uygulaması; 2006 ESKİŞEHİR SERBEST MUHASEBECİ MALİ MÜŞAVİRLER ODASI MEVZUAT ARAŞTIRMA KOMİSYONU Halim ARI (SM) Selim HANAY (SMMM) Servet ONURLU (SMMM) Hasan ERÖKSÜZ (SMMM) Kadir KODAK (SMMM) Oğuz KIRAL (SMMM) Bekir KIR (SM)</p>\n\n<p><a href=\"http://www.esmmmo.org/old/docs/sozlesme.pdf%20%20\" onclick=\"return HMTrackTopiclink(this);\" class=\"weblink\">http://www.esmmmo.org/old/docs/sozlesme.pdf </a></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"damga-vergisi-hak-makaleler-1.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:05.884667"
}