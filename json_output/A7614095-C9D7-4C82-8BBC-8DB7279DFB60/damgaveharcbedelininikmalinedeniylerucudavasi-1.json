{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\damgaveharcbedelininikmalinedeniylerucudavasi-1.html",
    "title": "DAMGA VE HARÇ BEDELİNİN İKMALİ NEDENİYLE RÜCU DAVASI -1",
    "description": "FİHRİST    DANIŞTAY KAR.   BÖLGE ADLİYE MAH. KAR.   YARGITAY KAR.   YEREL MAHKEME KAR.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ DAMGA VE HARÇ BEDELİNİN İKMALİ NEDENİYLE RÜCU DAVASI -1 Email Gönder DAMGA VE HARÇ BEDELİNİN İKMALİ NEDENİYLE RÜCU DAVASI -1 << Fihrist-Ana sayfa >> 1.Dosyadaki yazılara, kararın dayandığı kanıtlarla kanuna uygun gerektirici nedenlere, özellikle delillerin değerlendirilmesinde bir isabetsizlik görülmemesine göre davalılar tüm, davacının aşağıdaki bendin kapsamı dışında kalan temyiz itirazları reddedilmelidir.2.Davacının sair temyiz itirazlarına gelince; dava davacının görevli olduğu Balıkesir FİHRİST DANIŞTAY KAR.   BÖLGE ADLİYE MAH. KAR.   YARGITAY KAR.   YEREL MAHKEME KAR. T.C. YARGITAY 4.Hukuk Dairesi Esas: 2001/2136 Karar: 2001/6321 Karar Tarihi: 14.06.2001 EKSİK DAMGA VERGİSİ NOTER HARCI VE GECİKME FAİZİNİN RÜCUAN TAHSİLİ İSTEMİ - DAVACININ YAPTIĞI İŞLEMDEN EKSİK HARÇ ALINDIĞININ ANLAŞILMASI - DAVALILARIN İHTAR GÜNÜNDEN İTİBAREN TEMERRÜT FAİZİNDEN SORUMLU OLDUKLARI ÖZET: Resmi daireler veya noterlerce düzenlenerek kişilere verilen veya dairede bırakılan ve damga vergisi hiç alınmayan veya noksan alınan kâğıtların vergisi mükelleflere, cezası düzenleyenlere aittir. Davacının yaptığı işlemden eksik harç alındığının anlaşılması üzerine davalılara eksik harcın ödenmesi için ihtarda bulunmuştur. İhtar gününden itibaren davalıların borcu ödemedikleri sabit olduğuna göre bu tarihten itibaren temerrüt faizinden sorumlu olduklarının kabulü gerekir.(488 S. K. m. 24) Davacı M. M. E. vekili Avukat F. Ş. tarafından, davalılar B. T. M. Alkollü İçkiler Gıda Unlu Mamuller Bakliye San. ve Tic. A.Ş. ve Balıkesir H. E. U. M. Gıda Akaryakıt İnş. Tur. San. ve Tic. A.Ş. aleyhine 12.5.2000 tarihinde verilen dilekçe ile ödenen eksik damga vergisi, noter harcı ve gecikme faizinin davalılar rücuan tahsilinin istenmesi üzerine mahkemece yapılan yargılama sonunda; davanın kısmen kabulüne dair verilen 22.11.2000 tarihli kararın Yargıtay’ca tetkiki davacı ve davalılar vekili tarafından süresi içerisinde istenilmekle temyiz dilekçesinin kabulüne karar verildikten sonra tetkik hakimi tarafından hazırlanan rapor ile dosya içindeki kağıtlar incelenerek gereği görüşüldü. ... Noterliğinde işlem yaptıran davalılardan eksik harç ve masraf alındığının inceleme sonucu anlaşılması ve vergi dairesine bildirilmesi üzerine uzlaşmaya giden davacı noterin ödediği 8.670.000.000 TL'nin davalılardan rücuan alınması istemine ilişkindir. Davalılar cevaplarında davacı noterin kendi kusuru sebebiyle ödediği miktarın kendilerinden istenemeyeceğini belirterek davanın reddini savunmuştur. Mahkemece 488 sayılı Damga Vergisi Kanunu'nun 24/son maddesi esas alınarak ödenen damga vergisinin rücuan tahsiline, sair istemlerinin reddine karar verilmiştir. Karar taraflarca temyiz edilmiştir. Dosyada bulunan belgelere göre davacı, vergi dairesine 21.4.2000 gününde damga vergisi 2.500.000.000 TL, ağır kusur 250.000.000 TL, noter harcı 200.000.000 TL, ağır kusur 50.000.000 TL ve gecikme faizi 5.670.000.000 TL'nin toplamından oluşan 8.670.000 TL ödemiştir. 488 sayılı Damga Vergisi Yasasının 24/son maddesinde resmi daireler veya noterlerce düzenlenerek kişilere verilen veya dairede bırakılan ve damga vergisi hiç alınmayan veya noksan alınan kâğıtların vergisi mükelleflere, cezası düzenleyenlere aittir hükmü yer almaktadır. Davacının yaptığı işlemden eksik harç alındığının anlaşılması üzerine davalılara eksik harcın ödenmesi için ihtarda bulunmuştur. İhtar gününden itibaren davalıların borcu ödemedikleri sabit olduğuna göre bu tarihten itibaren temerrüt faizinden sorumlu olduklarının kabulü gerekir. Anılan yön gözetilmeden yazılı gerekçe ile ödenen gecikme faizinin rücuan alınması isteminin tamamen reddi usul ve kanuna aykırı olup bozmayı gerektirmiştir. Sonuç: Temyiz edilen kararın 2 nolu bentte gösterilen sebeple davacı yararın BOZULMASINA, davalıların tüm, davacının öteki temyiz itirazlarının ilk bentteki sebeplerle reddine ve temyiz eden davacıdan peşin alınan harcın istem halinde geri verilmesine 14.06.2001 tarihinde oybirliği ile karar verildi. Güncelleme: 20.08.2024 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fdamgaveharcbedelininikmalinedeniylerucudavasi-1.html",
        "title": "",
        "target": "",
        "type": "internal"
      },
      {
        "text": "DAMGA VE HARÇ BEDELİNİN İKMALİ NEDENİYLE RÜCU DAVASI -1",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?damgaveharcbedelininikmalinedeniylerucudavasi-1.html",
        "title": "",
        "target": "_top",
        "type": "internal"
      },
      {
        "text": "FİHRİST",
        "href": "fihrist.html",
        "title": "Noterlik Rehberi Ana Sayfa",
        "target": "",
        "type": "internal"
      },
      {
        "text": "DANIŞTAY KAR",
        "href": "danistay-kararlari.html",
        "title": "",
        "target": "",
        "type": "internal"
      },
      {
        "text": "BÖLGE ADLİYE MAH. KAR",
        "href": "bolge-adliye-mah-kararlari.html",
        "title": "",
        "target": "",
        "type": "internal"
      },
      {
        "text": "YARGITAY KAR",
        "href": "yargitay-kararlari.html",
        "title": "",
        "target": "",
        "type": "internal"
      },
      {
        "text": "YEREL MAHKEME KAR",
        "href": "yerel-mahkeme-kararlari.html",
        "title": "",
        "target": "",
        "type": "internal"
      },
      {
        "text": "Güncelleme: 20.08.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "DAMGA VE HARÇ BEDELİNİN İKMALİ NEDENİYLE RÜCU DAVASI -1"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>DAMGA VE HARÇ BEDELİNİN İKMALİ NEDENİYLE RÜCU DAVASI -1</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"FİHRİST &nbsp; &nbsp;DANIŞTAY KAR. &nbsp; BÖLGE ADLİYE MAH. KAR. &nbsp; YARGITAY KAR. &nbsp; YEREL MAHKEME KAR. &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?damgaveharcbedelininikmalinedeniylerucudavasi-1.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"damgaveharcbedelininikmalinedeniylerucudavasi-1.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"DAMGA VE HARÇ BEDELİNİN İKMALİ NEDENİYLE RÜCU DAVASI -1\",\n\n   mailsubject: \"Tavsiye: Noterlik Rehberi - Dosyadaki yazılara, kararın dayandığı kanıtlarla kanuna uygun gerektirici nedenlere, özellikle delillerin değerlendirilmesinde bir isabetsizlik görülmemesine göre davalılar tüm, davacının aşağıdaki bendin kapsamı dışında kalan temyiz itirazları reddedilmelidir. Davacının sair temyiz itirazlarına gelince; dava davacının görevli olduğu Balıkesir\",\n\n   sharesubject: \"Noterlik Rehberi - Dosyadaki yazılara, kararın dayandığı kanıtlarla kanuna uygun gerektirici nedenlere, özellikle delillerin değerlendirilmesinde bir isabetsizlik görülmemesine göre davalılar tüm, davacının aşağıdaki bendin kapsamı dışında kalan temyiz itirazları reddedilmelidir. Davacının sair temyiz itirazlarına gelince; dava davacının görevli olduğu Balıkesir\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"DAMGAVEHARCBEDELININIKMALINEDENIYLERUCUDAVASI-1\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"damgaveharcbedelininikmalinedeniylerucudavasi-1.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?damgaveharcbedelininikmalinedeniylerucudavasi-1.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?damgaveharcbedelininikmalinedeniylerucudavasi-1.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?damgaveharcbedelininikmalinedeniylerucudavasi-1.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?damgaveharcbedelininikmalinedeniylerucudavasi-1.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fdamgaveharcbedelininikmalinedeniylerucudavasi-1.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>DAMGA VE HARÇ BEDELİNİN İKMALİ NEDENİYLE RÜCU DAVASI -1</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?damgaveharcbedelininikmalinedeniylerucudavasi-1.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">1.</span>Dosyadaki yazılara, kararın dayandığı kanıtlarla kanuna uygun gerektirici nedenlere, özellikle delillerin değerlendirilmesinde bir isabetsizlik görülmemesine göre davalılar tüm, davacının aşağıdaki bendin kapsamı dışında kalan temyiz itirazları reddedilmelidir.</p><p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">2.</span>Davacının sair temyiz itirazlarına gelince; dava davacının görevli olduğu Balıkesir</p>\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\" style=\"font-size: 13px; font-weight: bold;\"><a href=\"fihrist.html\" class=\"topiclink\" title=\"Noterlik Rehberi Ana Sayfa\">FİHRİST</a> &nbsp;  <a href=\"danistay-kararlari.html\" class=\"topiclink\">DANIŞTAY KAR</a>. &nbsp; <a href=\"bolge-adliye-mah-kararlari.html\" class=\"topiclink\">BÖLGE ADLİYE MAH. KAR</a>. &nbsp; <a href=\"yargitay-kararlari.html\" class=\"topiclink\">YARGITAY KAR</a>. &nbsp; <a href=\"yerel-mahkeme-kararlari.html\" class=\"topiclink\">YEREL MAHKEME KAR</a>. &nbsp; </span></p>\n\n<p class=\"p_Normal\">&nbsp;</p>\n\n<p class=\"p_Normal\">T.C.</p>\n\n<p class=\"p_Normal\" style=\"text-align: left;\">YARGITAY</p>\n\n<p class=\"p_Normal\" style=\"text-align: left;\">4.Hukuk Dairesi Esas: 2001/2136 Karar: 2001/6321</p>\n\n<p class=\"p_Normal\">Karar Tarihi: 14.06.2001</p>\n\n<p class=\"p_Normal\" style=\"text-align: left;\">&nbsp;</p>\n\n<p class=\"p_Normal\">EKSİK DAMGA VERGİSİ NOTER HARCI VE GECİKME FAİZİNİN RÜCUAN TAHSİLİ İSTEMİ - DAVACININ YAPTIĞI İŞLEMDEN EKSİK HARÇ ALINDIĞININ ANLAŞILMASI - DAVALILARIN İHTAR GÜNÜNDEN İTİBAREN TEMERRÜT FAİZİNDEN SORUMLU OLDUKLARI</p>\n\n<p class=\"p_Normal\">ÖZET: Resmi daireler veya noterlerce düzenlenerek kişilere verilen veya dairede bırakılan ve damga vergisi hiç alınmayan veya noksan alınan kâğıtların vergisi mükelleflere, cezası düzenleyenlere aittir. Davacının yaptığı işlemden eksik harç alındığının anlaşılması üzerine davalılara eksik harcın ödenmesi için ihtarda bulunmuştur. İhtar gününden itibaren davalıların borcu ödemedikleri sabit olduğuna göre bu tarihten itibaren temerrüt faizinden sorumlu olduklarının kabulü gerekir.(488 S. K. m. 24)</p>\n\n<p class=\"p_Normal\">Davacı M. M. E. vekili Avukat F. Ş. tarafından, davalılar B. T. M. Alkollü İçkiler Gıda Unlu Mamuller Bakliye San. ve Tic. A.Ş. ve Balıkesir H. E. U. M. Gıda Akaryakıt İnş. Tur. San. ve Tic. A.Ş. aleyhine 12.5.2000 tarihinde verilen dilekçe ile ödenen eksik damga vergisi, noter harcı ve gecikme faizinin davalılar rücuan tahsilinin istenmesi üzerine mahkemece yapılan yargılama sonunda; davanın kısmen kabulüne dair verilen 22.11.2000 tarihli kararın Yargıtay’ca tetkiki davacı ve davalılar vekili tarafından süresi içerisinde istenilmekle temyiz dilekçesinin kabulüne karar verildikten sonra tetkik hakimi tarafından hazırlanan rapor ile dosya içindeki kağıtlar incelenerek gereği görüşüldü.</p>\n\n<p class=\"p_Normal\" style=\"text-align: left;\">&nbsp;</p>\n\n<p class=\"p_Normal\" style=\"margin: 14px 0 0 0;\">... Noterliğinde işlem yaptıran davalılardan eksik harç ve masraf alındığının inceleme sonucu anlaşılması ve vergi dairesine bildirilmesi üzerine uzlaşmaya giden davacı noterin ödediği 8.670.000.000 TL'nin davalılardan rücuan alınması istemine ilişkindir.</p>\n\n<p class=\"p_Normal\">Davalılar cevaplarında davacı noterin kendi kusuru sebebiyle ödediği miktarın kendilerinden istenemeyeceğini belirterek davanın reddini savunmuştur.</p>\n\n<p class=\"p_Normal\">Mahkemece 488 sayılı Damga Vergisi Kanunu'nun 24/son maddesi esas alınarak ödenen damga vergisinin rücuan tahsiline, sair istemlerinin reddine karar verilmiştir. Karar taraflarca temyiz edilmiştir.</p>\n\n<p class=\"p_Normal\">Dosyada bulunan belgelere göre davacı, vergi dairesine 21.4.2000 gününde damga</p>\n\n<p class=\"p_Normal\">vergisi 2.500.000.000 TL, ağır kusur 250.000.000 TL, noter harcı 200.000.000 TL, ağır kusur 50.000.000 TL ve gecikme faizi 5.670.000.000 TL'nin toplamından oluşan</p>\n\n<p class=\"p_Normal\">8.670.000 TL ödemiştir.</p>\n\n<p class=\"p_Normal\">488 sayılı Damga Vergisi Yasasının 24/son maddesinde resmi daireler veya noterlerce düzenlenerek kişilere verilen veya dairede bırakılan ve damga vergisi hiç alınmayan veya noksan alınan kâğıtların vergisi mükelleflere, cezası düzenleyenlere aittir hükmü yer almaktadır.</p>\n\n<p class=\"p_Normal\">Davacının yaptığı işlemden eksik harç alındığının anlaşılması üzerine davalılara eksik harcın ödenmesi için ihtarda bulunmuştur. İhtar gününden itibaren davalıların borcu ödemedikleri sabit olduğuna göre bu tarihten itibaren temerrüt faizinden sorumlu olduklarının kabulü gerekir.</p>\n\n<p class=\"p_Normal\">Anılan yön gözetilmeden yazılı gerekçe ile ödenen gecikme faizinin rücuan alınması isteminin tamamen reddi usul ve kanuna aykırı olup bozmayı gerektirmiştir.</p>\n\n<p class=\"p_Normal\">Sonuç: Temyiz edilen kararın 2 nolu bentte gösterilen sebeple davacı yararın BOZULMASINA, davalıların tüm, davacının öteki temyiz itirazlarının ilk bentteki sebeplerle reddine ve temyiz eden davacıdan peşin alınan harcın istem halinde geri verilmesine 14.06.2001 tarihinde oybirliği ile karar verildi.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"damgaveharcbedelininikmalinedeniylerucudavasi-1.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:07.440464"
}