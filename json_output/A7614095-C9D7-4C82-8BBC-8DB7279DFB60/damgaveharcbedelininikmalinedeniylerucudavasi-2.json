{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\damgaveharcbedelininikmalinedeniylerucudavasi-2.html",
    "title": "DAMGA VE HARÇ BEDELİNİN İKMALİ NEDENİYLE RÜCU DAVASI -2",
    "description": "FİHRİST    DANIŞTAY KAR.   BÖLGE ADLİYE MAH. KAR.   YARGITAY KAR.   YEREL MAHKEME KAR.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ DAMGA VE HARÇ BEDELİNİN İKMALİ NEDENİYLE RÜCU DAVASI -2 Email Gönder DAMGA VE HARÇ BEDELİNİN İKMALİ NEDENİYLE RÜCU DAVASI -2 << Fihrist-Ana sayfa >> 1.ASLİYE HUKUK MAHKEMESİ KARAR ESAS NO : 2006/143KARAR NO: 2006/413 Hakim : Mehmet Ali YILDIZ 32229 Katip : Filiz YONCA 109537 Davacı. : NOTERİ Vekili : AV.N. A. S. Davalılar : 1- D. Ş. 2.A. K.3.... İnş. San. tic. Ltd. Şti. Vekilleri Av. S. A. FİHRİST DANIŞTAY KAR.   BÖLGE ADLİYE MAH. KAR.   YARGITAY KAR.   YEREL MAHKEME KAR. T.C. S A M S U N Dava- : İtirazın İptali DavaTarihi : 31/03/2006 Karar Tarihi :29/12/2006 G.DÜŞÜNÜLDÜ: Davacı vekili mahkememize sunduğu 31/03/2006 havale tarihli dilekçesinde Özetle: davalılardan D. Ş. ve A. K. nun arsa maliki, diğer davalı . İnş. San. tic. Ltd. Şti. temsilen A. Ç. ın ise müteahhit olarak imzaladıkları ''Düzenleme Şeklinde Kat Karşılığı İnşaat Sözleşmesi ve Gayrimenkul Satış Vaadi Şözleşmesi'ni müvekkilinin Noteri olarak 21/06/2005 tarih ve . yevmiye numarası ile hazırladığını, sözleşme hazırlanırken 15.919,26 YTL damga vergisi alınması gerekirken 75.00 YTL alınmadığını ve eksik alınan 15.844,26 YTL nin daha sonra müfettişler tarafından müvekkiline bildirilmesi üzerine müvekkili tarafından yatırıldığını, daha sonra müvekkilinin Ödediği bu bedeli, asıl sorumluları olan davalılardan tahsili için Samsun . İcra Müdürlüğünün 2006/205 E, Sayılı dosyası ile ilamsız, icra takibi başlattığını ancak; davalıların itirazları sonucu. Takibin durduğunu beyanla davalılar tarafından Samsun . İcra Müdürlüğünün 2006/205 E. Sayılı takip dosyasına yapılan itirazın iptali ile takibin devamına ve davalıların %40’tan az olmamak üzere, icra inkâr tazminatına mahkûm edilmelerine, yargılama giderleri ve vekâlet ücretinin davalılara yükletilmesine karar verilmesini talep etmiştir, Davalılar vekili cevap dilekçesinde, davacının kusurundan kaynaklanan sebeplerden dolayı işlemin doğru yapılmadığını bu sebeple oluşan durumdan davacının sorumlu tutulması gerektiğini bununla haksız davanın reddini ve davacı tarafın % 40 tan az olmamak Üzere icra inkâr tazminatına mahkûm edilmesini, yargılama giderleri ve vekâlet ücretinin davacı tarafa yükletilmesini talep etmiştir. Samsun . İcra Müdürlüğünün 2006/205 E. Sayılı takip dosyası, kat karşılığı inşaat sözleşmesi, ödeme makbuzları, benzer yapılmış sözleşme örnekleri, yapı ruhsatı sureti, sözleşmenin düzenlenmesi sırasında Ödenen damga vergisine ait makbuz, müfettiş raporu, davacının eksik damga vergisini yatırdığını gösterir makbuz ve Türkiye Noterler Birliğine ait genelge örnekleri dosya kapsamında incelenmiş, ödenmesi gereken vergi miktarının belirlenmesi için dosya üzerinde uzman bilirkişi incelemesi yaptırılmış, alınan 16/10/2006 tarihli rapora göre alınması gereken damga vergisinin 15.919,26 YTL olarak belirlendiği anlaşılmıştır. Dava davacı noterin davalıların aralarında yaptıkları sözleşme nedeniyle ödemeleri gereken verginin eksik tahsili nedeniyle noter tarafından vergi dairesine ödenmesinden dolayı ödenen vergi bedelinin tahsiline ilişkindir. Noterler yaptıkları işlemlerde verginin tahsilinde aracı durumundadır. Sözleşme gereği ödenmesi gereken vergiyi tahsil edip ilgili vergi dairesine yatırmak durumundadır. Verginin sorumlusu noter değil taraflardır. Davaya konu edilen işlemde verginin eksik alındığı müfettiş raporuyla belirlendiğinden noter tarafından tamamlandığı anlaşılmaktadır. Yukarıda açıklandığı gibi eksik ödenen verginin borçlusu sözleşmenin taraflarıdır. Talep edilen miktarın yapılan sözleşme gereği ödenmesi gereken miktar olduğu belirlenmiştir. Davalıların vergilerin ödenmemesi yönünde itirazlarının yargı yolu vergi mahkemeleridir. Ödenmesi gereken verginin davacı tarafından ödendiği anlaşıldığından davalılardan tahsil talebi yerindedir. Ancak takip talebinde davacı taraf faizde istemiş ise de takipten önce bu bedelin ödenmesi yönünde davalılara her hangi bir ihtar yapılmamıştır. O nedenle icra takip tarihinden önce temerrüt oluşmadığından takip tarihine kadar istenen faiz talebi yerinde görülmemiştir. Açıklanan nedenlerle davanın kısmen kabulüne karar vermek gerekmiştir. KARAR; 1.Davanın kısmen kabulü ile itirazın kısmen iptaline2.Davacı tarafından davalar aleyhine Samsun ... İcra Müdürlüğünün 2006/205 E. Sayılı dosya ile yürütülen takibin 15.844,26YTL asıl alacak üzerinden devamına3.Asıl alacağın %40 ı oranında icra inkar tazminatının davalılardan tahsili ile davacıya ödenmesine,4.Davacı davada kendini vekille temsil ettirdiğinden karar tarihi itibariyle yürürlükte olan AAÜ gereğince 1.784,00 YTL vekalet ücretinin davalılardan tahsili ile davacıya ödenmesine5.Alınması gereken 855,57 YTL -harçtan peşin alınan 145.00 YTL harcın mahsubuyla baki 710, 57YTL harcın davalılardan tahsili ile hazineye gelir kaydına6.Davacı tarafından yapılan 12,20YTL başvurma harcı 2,10YTL vekalet harcı 14,00 YTL posta masrafı, 70,00YTL bilirkişi ücreti ve 145,00YTL peşin harç olmak üzere toplam 243,30YTL yargılama giderlerinin davalılardan tahsili ile davacıya verilmesine İlişikin kara taraf vekillerinin huzurunda temyizi kabil olmak üzere açıkca okunup usulen anlatıldı. 29/12/2006 Güncelleme: 20.08.2024 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fdamgaveharcbedelininikmalinedeniylerucudavasi-2.html",
        "title": "",
        "target": "",
        "type": "internal"
      },
      {
        "text": "DAMGA VE HARÇ BEDELİNİN İKMALİ NEDENİYLE RÜCU DAVASI -2",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?damgaveharcbedelininikmalinedeniylerucudavasi-2.html",
        "title": "",
        "target": "_top",
        "type": "internal"
      },
      {
        "text": "FİHRİST",
        "href": "fihrist.html",
        "title": "Noterlik Rehberi Ana Sayfa",
        "target": "",
        "type": "internal"
      },
      {
        "text": "DANIŞTAY KAR",
        "href": "danistay-kararlari.html",
        "title": "",
        "target": "",
        "type": "internal"
      },
      {
        "text": "BÖLGE ADLİYE MAH. KAR",
        "href": "bolge-adliye-mah-kararlari.html",
        "title": "",
        "target": "",
        "type": "internal"
      },
      {
        "text": "YARGITAY KAR",
        "href": "yargitay-kararlari.html",
        "title": "",
        "target": "",
        "type": "internal"
      },
      {
        "text": "YEREL MAHKEME KAR",
        "href": "yerel-mahkeme-kararlari.html",
        "title": "",
        "target": "",
        "type": "internal"
      },
      {
        "text": "Güncelleme: 20.08.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "DAMGA VE HARÇ BEDELİNİN İKMALİ NEDENİYLE RÜCU DAVASI -2"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>DAMGA VE HARÇ BEDELİNİN İKMALİ NEDENİYLE RÜCU DAVASI -2</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"FİHRİST &nbsp; &nbsp;DANIŞTAY KAR. &nbsp; BÖLGE ADLİYE MAH. KAR. &nbsp; YARGITAY KAR. &nbsp; YEREL MAHKEME KAR. &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?damgaveharcbedelininikmalinedeniylerucudavasi-2.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"damgaveharcbedelininikmalinedeniylerucudavasi-2.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"DAMGA VE HARÇ BEDELİNİN İKMALİ NEDENİYLE RÜCU DAVASI -2\",\n\n   mailsubject: \"Tavsiye: Noterlik Rehberi - ASLİYE HUKUK MAHKEMESİ KARAR ESAS NO : 2006/143 KARAR NO: 2006/413 Hakim : Mehmet Ali YILDIZ 32229 Katip : Filiz YONCA 109537 Davacı. : NOTERİ Vekili : AV.N. A. S. Davalılar : 1- D. Ş. A. K. ... İnş. San. tic. Ltd. Şti. Vekilleri Av. S. A.\",\n\n   sharesubject: \"Noterlik Rehberi - ASLİYE HUKUK MAHKEMESİ KARAR ESAS NO : 2006/143 KARAR NO: 2006/413 Hakim : Mehmet Ali YILDIZ 32229 Katip : Filiz YONCA 109537 Davacı. : NOTERİ Vekili : AV.N. A. S. Davalılar : 1- D. Ş. A. K. ... İnş. San. tic. Ltd. Şti. Vekilleri Av. S. A.\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"DAMGAVEHARCBEDELININIKMALINEDENIYLERUCUDAVASI-2\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"damgaveharcbedelininikmalinedeniylerucudavasi-2.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?damgaveharcbedelininikmalinedeniylerucudavasi-2.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?damgaveharcbedelininikmalinedeniylerucudavasi-2.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?damgaveharcbedelininikmalinedeniylerucudavasi-2.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?damgaveharcbedelininikmalinedeniylerucudavasi-2.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fdamgaveharcbedelininikmalinedeniylerucudavasi-2.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>DAMGA VE HARÇ BEDELİNİN İKMALİ NEDENİYLE RÜCU DAVASI -2</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?damgaveharcbedelininikmalinedeniylerucudavasi-2.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: left; text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">1.</span>ASLİYE HUKUK MAHKEMESİ KARAR ESAS NO : 2006/143</p><p class=\"p_Normal\" style=\"text-align: left;\">KARAR NO: 2006/413</p>\n\n<p class=\"p_Normal\" style=\"text-align: left;\">Hakim : Mehmet Ali YILDIZ 32229 Katip : Filiz YONCA 109537 Davacı. : NOTERİ</p>\n\n<p class=\"p_Normal\" style=\"text-align: left;\">Vekili : AV.N. A. S.</p>\n\n<p class=\"p_Normal\" style=\"text-align: left;\">Davalılar : 1- D. Ş.</p>\n\n<p style=\"text-align: left; text-indent: 0; line-height: 1.40; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">2.</span>A. K.</p><p style=\"text-align: left; text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">3.</span>... İnş. San. tic. Ltd. Şti. Vekilleri Av. S. A.</p>\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\" style=\"font-size: 13px; font-weight: bold;\"><a href=\"fihrist.html\" class=\"topiclink\" title=\"Noterlik Rehberi Ana Sayfa\">FİHRİST</a> &nbsp;  <a href=\"danistay-kararlari.html\" class=\"topiclink\">DANIŞTAY KAR</a>. &nbsp; <a href=\"bolge-adliye-mah-kararlari.html\" class=\"topiclink\">BÖLGE ADLİYE MAH. KAR</a>. &nbsp; <a href=\"yargitay-kararlari.html\" class=\"topiclink\">YARGITAY KAR</a>. &nbsp; <a href=\"yerel-mahkeme-kararlari.html\" class=\"topiclink\">YEREL MAHKEME KAR</a>. &nbsp; </span></p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Normal\" style=\"text-align: left;\">T.C.</p>\n\n<p class=\"p_Normal\" style=\"text-align: left;\">S A M S U N</p>\n\n<p class=\"p_Normal\" style=\"text-align: left; margin: 14px 0 0 0;\">Dava- : İtirazın İptali DavaTarihi : 31/03/2006 Karar Tarihi :29/12/2006 G.DÜŞÜNÜLDÜ:</p>\n\n<p class=\"p_Normal\">Davacı vekili mahkememize sunduğu 31/03/2006 havale tarihli dilekçesinde Özetle: davalılardan D. Ş. ve A. K. nun arsa maliki, diğer davalı . İnş. San. tic. Ltd. Şti. temsilen A. Ç. ın ise müteahhit olarak imzaladıkları ''Düzenleme Şeklinde Kat Karşılığı İnşaat Sözleşmesi ve Gayrimenkul Satış Vaadi Şözleşmesi'ni müvekkilinin<span style=\"font-family: 'Times New Roman',Times,Georgia,serif;\"> </span>Noteri</p>\n\n<p class=\"p_Normal\">olarak 21/06/2005 tarih ve . yevmiye numarası ile hazırladığını, sözleşme hazırlanırken 15.919,26 YTL damga vergisi alınması gerekirken 75.00 YTL alınmadığını ve eksik alınan 15.844,26 YTL nin daha sonra müfettişler tarafından müvekkiline bildirilmesi üzerine müvekkili tarafından yatırıldığını, daha sonra müvekkilinin Ödediği bu bedeli, asıl sorumluları olan davalılardan tahsili için Samsun . İcra Müdürlüğünün 2006/205 E, Sayılı dosyası ile ilamsız, icra takibi başlattığını ancak; davalıların itirazları sonucu. Takibin durduğunu beyanla davalılar tarafından Samsun . İcra Müdürlüğünün 2006/205 E. Sayılı takip dosyasına yapılan itirazın iptali ile takibin devamına ve davalıların %40’tan az olmamak üzere, icra inkâr tazminatına mahkûm edilmelerine, yargılama giderleri ve vekâlet ücretinin davalılara yükletilmesine karar verilmesini talep etmiştir,</p>\n\n<p class=\"p_Normal\">Davalılar vekili cevap dilekçesinde, davacının kusurundan kaynaklanan sebeplerden dolayı işlemin doğru yapılmadığını bu sebeple oluşan durumdan davacının sorumlu tutulması gerektiğini bununla haksız davanın reddini ve davacı tarafın % 40 tan az olmamak Üzere icra inkâr tazminatına mahkûm edilmesini, yargılama giderleri ve vekâlet ücretinin davacı tarafa yükletilmesini talep etmiştir.</p>\n\n<p class=\"p_Normal\">Samsun . İcra Müdürlüğünün 2006/205 E. Sayılı takip dosyası, kat karşılığı inşaat sözleşmesi, ödeme makbuzları, benzer yapılmış sözleşme örnekleri, yapı ruhsatı sureti, sözleşmenin düzenlenmesi sırasında Ödenen damga vergisine ait makbuz, müfettiş raporu, davacının eksik damga vergisini yatırdığını gösterir makbuz ve Türkiye Noterler Birliğine ait genelge örnekleri dosya kapsamında incelenmiş, ödenmesi gereken vergi miktarının belirlenmesi için dosya üzerinde uzman bilirkişi incelemesi yaptırılmış, alınan 16/10/2006 tarihli rapora göre alınması gereken damga vergisinin 15.919,26 YTL olarak belirlendiği anlaşılmıştır.</p>\n\n<p class=\"p_Normal\">Dava davacı noterin davalıların aralarında yaptıkları sözleşme nedeniyle ödemeleri gereken verginin eksik tahsili nedeniyle noter tarafından vergi dairesine ödenmesinden dolayı ödenen vergi bedelinin tahsiline ilişkindir. Noterler yaptıkları</p>\n\n<p class=\"p_Normal\">işlemlerde verginin tahsilinde aracı durumundadır. Sözleşme gereği ödenmesi gereken vergiyi tahsil edip ilgili vergi dairesine yatırmak durumundadır. Verginin sorumlusu noter değil taraflardır. Davaya konu edilen işlemde verginin eksik alındığı müfettiş raporuyla belirlendiğinden noter tarafından tamamlandığı anlaşılmaktadır. Yukarıda açıklandığı gibi eksik ödenen verginin borçlusu sözleşmenin taraflarıdır. Talep edilen miktarın yapılan sözleşme gereği ödenmesi gereken miktar olduğu belirlenmiştir. Davalıların vergilerin ödenmemesi yönünde itirazlarının yargı yolu vergi mahkemeleridir. Ödenmesi gereken verginin davacı tarafından ödendiği anlaşıldığından davalılardan tahsil talebi yerindedir. Ancak takip talebinde davacı taraf faizde istemiş ise de takipten önce bu bedelin ödenmesi yönünde davalılara her hangi bir ihtar yapılmamıştır. O nedenle icra takip tarihinden önce temerrüt oluşmadığından takip tarihine kadar istenen faiz talebi yerinde görülmemiştir. Açıklanan nedenlerle davanın kısmen kabulüne karar vermek gerekmiştir.</p>\n\n<p class=\"p_Normal\" style=\"text-align: left;\">KARAR;</p>\n\n<p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">1.</span>Davanın kısmen kabulü ile itirazın kısmen iptaline</p><p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">2.</span>Davacı tarafından davalar aleyhine Samsun ... İcra Müdürlüğünün 2006/205 E. Sayılı dosya ile yürütülen takibin 15.844,26YTL asıl alacak üzerinden devamına</p><p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">3.</span>Asıl alacağın %40 ı oranında icra inkar tazminatının davalılardan tahsili ile davacıya ödenmesine,</p><p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">4.</span>Davacı davada kendini vekille temsil ettirdiğinden karar tarihi itibariyle yürürlükte olan AAÜ gereğince 1.784,00 YTL vekalet ücretinin davalılardan tahsili ile davacıya ödenmesine</p><p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">5.</span>Alınması gereken 855,57 YTL -harçtan peşin alınan 145.00 YTL harcın mahsubuyla baki 710, 57YTL harcın davalılardan tahsili ile hazineye gelir kaydına</p><p style=\"text-indent: 0; padding-left: 20px; margin: 0 0 0 20px;\"><span class=\"f_Normal\" style=\"display:inline-block;width:20px;margin-left:-20px\">6.</span>Davacı tarafından yapılan 12,20YTL başvurma harcı 2,10YTL vekalet harcı 14,00 YTL posta masrafı, 70,00YTL bilirkişi ücreti ve 145,00YTL peşin harç olmak üzere toplam 243,30YTL yargılama giderlerinin davalılardan tahsili ile davacıya verilmesine İlişikin kara taraf vekillerinin huzurunda temyizi kabil olmak üzere açıkca okunup usulen anlatıldı. 29/12/2006</p>\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"damgaveharcbedelininikmalinedeniylerucudavasi-2.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:07.535056"
}