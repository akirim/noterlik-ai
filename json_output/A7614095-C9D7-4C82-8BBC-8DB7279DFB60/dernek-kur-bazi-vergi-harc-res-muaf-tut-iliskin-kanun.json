{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\dernek-kur-bazi-vergi-harc-res-muaf-tut-iliskin-kanun.html",
    "title": "BAZI DERNEK VE KUR BAZI VERGİ HARÇ VE RES MUAF TUT İLİŞ KANUN",
    "description": "Kanun Numaras : 1606 Kabul Tarihi: 11/07/1972 Yayımlandığı Resmi Gazete Tarihi: 20/07/1972 Yayımlandığı Resmi Gazete Sayısı: 14251    Madde 1 - (Değişik madde: 28/11/1990 -",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ BAZI DERNEK VE KUR BAZI VERGİ HARÇ VE RES MUAF TUT İLİŞ KANUN Email Gönder BAZI DERNEK VE KUR BAZI VERGİ HARÇ VE RES MUAF TUT İLİŞ KANUN << Fihrist-Ana sayfa >> BAZI DERNEK VE KURUMLARIN BAZI VERGİLERDEN, BÜTÜN HARÇ VE RESİMLERDEN MUAF TUTULMASINA İLİŞKİN KANUN KANUN-YÖNETMELİK V.S    TEBLİĞ-GEN- BAKANLIKLARA AİT     İSTİSNA-MUAFİYETLER    T.N.B MEVZUATI Kanun Numaras : 1606 Kabul Tarihi: 11/07/1972 Yayımlandığı Resmi Gazete Tarihi: 20/07/1972 Yayımlandığı Resmi Gazete Sayısı: 14251 Madde 1 - (Değişik madde: 28/11/1990 - 3685/2 md.) Türkiye Kızılay Derneği, Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Sevenler Derneği ve resmi darülaceze kurumları ile Darüşşafaka Cemiyeti ve Yeşilay Derneği kendilerine terettüp eden vergi, harç ve resim mükellefiyetinin kurumlara ait olduğu hallerde bütün vergilerden, harçlardan, resimlerden, hisse ve fonlardan muaftır. (Ek cümle: 16/06/2009-5904 S.K./29.mad) Bu muafiyetlerin, Türkiye Kızılay Derneğinin 11/4/2007 tarihli ve 5624 sayılı Kanuna göre yürüttüğü faaliyetleri hariç olmak üzere, bu kuruluşlara ait iktisadi işletmelere ve 31/12/1960 tarihli ve 193 sayılı Gelir Vergisi Kanunu ile 13/6/2006 tarihli ve 5520 sayılı Kurumlar Vergisi Kanunu uyarınca yapılacak vergi kesintilerine şümulü yoktur. Madde 2 - Milli Savunma Bakanlığı ile Jandarma Genel Komutanlığı ihtiyacına karşılık olarak, yurt içi ve yurtdışından temin olunacak akaryakıt ve yağlar için, her yıl Bütçe Kanunu ile uygulanmakta olan bilumum vergi, resim, harç hisse, masraf ve zam muafiyeti Türk Hava Kurumu için de aynen uygulanır. Madde 3 - (Değişik madde: 28/11/1990 - 3685/2 md.) Kanunlarla veya imtiyaz sözleşmeleri ile Türkiye Kızılay Derneği, Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Sevenler Derneği ile resmi darülaceze kurumlarına, Darüşşafaka Cemiyetine ve Yeşilay Derneğine sağlanan gelirlerden Hazine hissesi veya İnhisar Resmi alınmaz. Madde 4 - Bu Kanun yayımı tarihinde yürürlüğe girer. Madde 5 - Bu Kanunu Bakanlar Kurulu yürütür. (1) Bu Kanunun adı, \"Türkiye Kızılay Derneği, Türk Hava Kurumu ve Türkiye Çocuk Esirgeme kurumunun Bazı Vergilerden, Bütün Harç ve Resimlerden Muaf Tutulmasına Dair Kanun\" iken, 28/11/1990 tarihli ve 3685 sayılı Kanunun 1 inci maddesiyle değiştirilmiş ve metne işlenmiştir. (2) 16/6/2009 tarihli ve 5904 sayılı Kanunun 29 uncu maddesiyle bu maddeye eklenen cümle 1/1/2010 tarihinde yürürlüğe girecektir. (3) 27/3/2015 tarihli ve 6639 sayılı Kanunun 12 nci maddesiyle bu maddenin birinci fıkrasının son cümlesinde yer alan “bu kuruluşlara ait iktisadi işletmelere” ibaresinden sonra gelmek üzere “ve 31/12/1960 tarihli ve 193 sayılı Gelir Vergisi Kanunu ile 13/6/2006 tarihli ve 5520 sayılı Kurumlar Vergisi Kanunu uyarınca yapılacak vergi kesintilerine” ibaresi eklenmiştir. (4) İthalde alınan her her türlü vergi, resim ve harç muafiyeti hükümleri, 6/5/1986 tarih ve 3283 sayılı Kanunun 1 inci maddesi ile yürürlükten kaldırılmıştır. İlgili genelgeler: 1990/29 sayılı genelge - 1990/86 sayılı genelge - 2000/23 sayılı genelge Sosyal Hizmetler ve Çocuk Esirgeme Kurumu: Harç -Damga ... sayılı yiyecek ihalelerinde, alıcı Sosyal Hizmetler ve Çocuk Esirgeme Kurumu temsilcisinin imzasının da harç mevzuu yapıldığı görülmüştür. 1606 sayılı Yasanın 1. maddesi ile diğer bir kısım kuruluşlar gibi Sosyal Hizmetler ve Çocuk Esirgeme Kurumu Genel Müdürlüğünün ve ilde onun adına iş yapan İl Müdürlüğünün \"kendisine terettüp eden bütün vergi ve harçlardan muaf sayıldığının\", Başkaları ile imzalanan sözleşmelerde bağışıklığı olmayan kişinin imzası nedeniyle harç ve damga vergisi alınması doğru ise de, söz konusu bağışıklı kurum temsilcisinin imzasının harç mevzuu haline getirilemeyeceğinin hatırdan çıkarılmaması, Damga vergisi, kağıtlar nedeniyle alındığı için, bunun işleme imza koyan ve muafiyeti olmayan kişiden tahsil edilmesi, Kızılay Derneği: Harç-Sözleşmede 1-Kızılay Derneği ile bir matbaacılık şirketi arasında yapılan alım-satım sözleşmesinin tasdiki sonunda, adı geçen cemiyet yetkilisinin imzasının da nazara alınması suretiyle harç hesaplandığı anlaşılmıştır., (8) 1606 sayılı Bazı Dernek ve Kurumların Vergilerden, Bütün Harç ve Resimlerden Muaf Tutulmasına ilişkin Yasa gereğince, diğer bir kısım kurumlarla birlikte Kızılay Kurumunun da kendisine terettüp eden her türlü harç ve vergilerden muaf olduğunun, iki taraflı sözleşmeleri imzalayanlardan birinin bağışıklığı varsa, işlemin harcının bağışıklığı olmayanların imzasına göre hesaplanacağının bilinmesi, Kızılay: Harç- Asıl Harcı/Suret Harcı-ihtarname 2-Kızılay Derneği’nin kiracılarına çektiği ihtarnameler sebebiyle ... yevmiye sayılı işlemlerden harç alındığı görülmüştür., 1606 sayılı Bazı Dernek ve Kurumların Vergilerden, Bütün Harç ve Resimlerden Muaf Tutulmasına ilişkin Yasa gereğince, diğer bir kısım kurumlarla birlikte Kızılay Kurumunun da kendisine terettüp eden her türlü harç ve vergilerden muaf olduğunun, ihtarname, protesto gibi tek taraflı hukuki işlemler sebebiyle hiçbir harç tahsil edilemeyeceğinin, asıl gibi suret harcının da bağışıklık içinde kaldığının bilinmesi, Güncelleme: 11.10.2020 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fdernek-kur-bazi-vergi-harc-res-muaf-tut-iliskin-kanun.html",
        "title": "",
        "target": "",
        "type": "internal"
      },
      {
        "text": "BAZI DERNEK VE KUR BAZI VERGİ HARÇ VE RES MUAF TUT İLİŞ KANUN",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?dernek-kur-bazi-vergi-harc-res-muaf-tut-iliskin-kanun.html",
        "title": "",
        "target": "_top",
        "type": "internal"
      },
      {
        "text": "BAZI DERNEK VE KURUMLARIN BAZI VERGİLERDEN, BÜTÜN HARÇ VE RESİMLERDEN MUAF TUTULMASINA İLİŞKİN KANUN",
        "href": "http://www.mevzuat.gov.tr/MevzuatMetin/1.5.1606.pdf",
        "title": "",
        "target": "_blank",
        "type": "external"
      },
      {
        "text": "KANUN-YÖNETMELİK V.S",
        "href": "kanun-yonetmelik-dizini.html",
        "title": "KANUN-YÖNETMELİK TÜZÜK V.S DİZİNİ",
        "target": "",
        "type": "internal"
      },
      {
        "text": "TEBLİĞ-GEN- BAKANLIKLARA AİT",
        "href": "tebligler-geneleler-dizini-bakanliklara-ait.html",
        "title": "TEBLİĞ-GEN- BAKANLIKLARA AİT ",
        "target": "",
        "type": "internal"
      },
      {
        "text": "İSTİSNA-MUAFİYETLER",
        "href": "istisna-muafiyet-dizini.html",
        "title": "İSTİSNA-MUAFİYETLER DİZİNİ",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI DİZİNİ",
        "target": "",
        "type": "internal"
      },
      {
        "text": "1990/29 sayılı genelge",
        "href": "1990-29-sayili-genelge.html",
        "title": "",
        "target": "",
        "type": "internal"
      },
      {
        "text": "1990/86 sayılı genelge",
        "href": "1990-86-sayili-genelge.html",
        "title": "",
        "target": "",
        "type": "internal"
      },
      {
        "text": "2000/23 sayılı genelge",
        "href": "2000-23-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 11.10.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "BAZI DERNEK VE KUR BAZI VERGİ HARÇ VE RES MUAF TUT İLİŞ KANUN"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>BAZI DERNEK VE KUR BAZI VERGİ HARÇ VE RES MUAF TUT İLİŞ KANUN</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Kanun Numaras : 1606 Kabul Tarihi: 11/07/1972 Yayımlandığı Resmi Gazete Tarihi: 20/07/1972 Yayımlandığı Resmi Gazete Sayısı: 14251 &nbsp; &nbsp;Madde 1 - (Değişik madde: 28/11/1990 -\" />\n\n   <link rel=\"canonical\" content=\"noterlikrehberi.net/rehber/index.html?dernek-kur-bazi-vergi-harc-res-muaf-tut-iliskin-kanun.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"dernek-kur-bazi-vergi-harc-res-muaf-tut-iliskin-kanun.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"BAZI DERNEK VE KUR BAZI VERGİ HARÇ VE RES MUAF TUT İLİŞ KANUN\",\n\n   mailsubject: \"Tavsiye: Noterlik Rehberi - BAZI DERNEK VE KURUMLARIN BAZI VERGİLERDEN, BÜTÜN HARÇ VE RESİMLERDEN MUAF TUTULMASINA İLİŞKİN KANUN &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - BAZI DERNEK VE KURUMLARIN BAZI VERGİLERDEN, BÜTÜN HARÇ VE RESİMLERDEN MUAF TUTULMASINA İLİŞKİN KANUN &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"DERNEK-KUR-BAZI-VERGI-HARC-RES-MUAF-TUT-ILISKIN-KANUN\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"dernek-kur-bazi-vergi-harc-res-muaf-tut-iliskin-kanun.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?dernek-kur-bazi-vergi-harc-res-muaf-tut-iliskin-kanun.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?dernek-kur-bazi-vergi-harc-res-muaf-tut-iliskin-kanun.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?dernek-kur-bazi-vergi-harc-res-muaf-tut-iliskin-kanun.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?dernek-kur-bazi-vergi-harc-res-muaf-tut-iliskin-kanun.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fdernek-kur-bazi-vergi-harc-res-muaf-tut-iliskin-kanun.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>BAZI DERNEK VE KUR BAZI VERGİ HARÇ VE RES MUAF TUT İLİŞ KANUN</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?dernek-kur-bazi-vergi-harc-res-muaf-tut-iliskin-kanun.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: center;\"><a href=\"http://www.mevzuat.gov.tr/MevzuatMetin/1.5.1606.pdf\" target=\"_blank\" onclick=\"return HMTrackTopiclink(this);\" class=\"weblink\">BAZI DERNEK VE KURUMLARIN BAZI VERGİLERDEN, BÜTÜN HARÇ VE RESİMLERDEN MUAF TUTULMASINA İLİŞKİN KANUN</a></p>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; </span><span class=\"f_Templatebuton_9\" style=\"font-size: 13px;\"><a href=\"kanun-yonetmelik-dizini.html\" class=\"topiclink\" title=\"KANUN-YÖNETMELİK TÜZÜK V.S DİZİNİ\">KANUN-YÖNETMELİK V.S</a>  &nbsp; <a href=\"tebligler-geneleler-dizini-bakanliklara-ait.html\" class=\"topiclink\" title=\"TEBLİĞ-GEN- BAKANLIKLARA AİT&nbsp;\">TEBLİĞ-GEN- BAKANLIKLARA AİT </a>  &nbsp; <a href=\"istisna-muafiyet-dizini.html\" class=\"topiclink\" title=\"İSTİSNA-MUAFİYETLER DİZİNİ\">İSTİSNA-MUAFİYETLER</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI DİZİNİ\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\"><span class=\"f_Heading1\">&nbsp;</span></h1>\n\n<p style=\"text-align: center;\"><span style=\"font-size: 13px;\">Kanun Numaras : 1606</span></p>\n\n<p style=\"text-align: center;\"><span style=\"font-size: 13px;\">Kabul Tarihi: 11/07/1972</span></p>\n\n<p style=\"text-align: center;\"><span style=\"font-size: 13px;\">Yayımlandığı Resmi Gazete Tarihi: 20/07/1972</span></p>\n\n<p style=\"text-align: center;\"><span style=\"font-size: 13px;\">Yayımlandığı Resmi Gazete Sayısı: 14251</span></p>\n\n<p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"><span style=\"font-size: 11px;\">&nbsp;</span></p>\n\n<p><span style=\"font-weight: bold;\">Madde 1 </span>- <span style=\"color: #000080;\">(Değişik madde: 28/11/1990 - 3685/2 md.)</span></p>\n\n<p>Türkiye Kızılay Derneği, Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Sevenler Derneği ve resmi darülaceze kurumları ile Darüşşafaka Cemiyeti ve Yeşilay Derneği kendilerine terettüp eden vergi, harç ve resim mükellefiyetinin kurumlara ait olduğu hallerde bütün vergilerden, harçlardan, resimlerden, hisse ve fonlardan <span class=\"f_muafiyet_atoc_8\">muaf</span>tır. <span style=\"color: #000080;\">(Ek cümle: 16/06/2009-5904 S.K./29.mad) </span><span style=\"font-weight: bold; color: #ff0000;\"> </span>Bu muafiyetlerin, Türkiye Kızılay Derneğinin 11/4/2007 tarihli ve 5624 sayılı Kanuna göre yürüttüğü faaliyetleri hariç olmak üzere, bu kuruluşlara ait iktisadi işletmelere <span style=\"text-decoration: underline;\">ve 31/12/1960 tarihli ve 193 sayılı Gelir Vergisi Kanunu ile 13/6/2006 tarihli ve 5520 sayılı Kurumlar Vergisi Kanunu uyarınca yapılacak vergi kesintilerine </span>şümulü yoktur.</p>\n\n<p><span style=\"font-weight: bold;\">Madde 2 -</span> Milli Savunma Bakanlığı ile Jandarma Genel Komutanlığı ihtiyacına karşılık olarak, yurt içi ve yurtdışından temin olunacak akaryakıt ve yağlar için, her yıl Bütçe Kanunu ile uygulanmakta olan bilumum vergi, resim, harç hisse, masraf ve zam muafiyeti Türk Hava Kurumu için de aynen uygulanır.</p>\n\n<p><span style=\"font-weight: bold;\">Madde 3 - </span><span style=\"color: #000080;\">(Değişik madde: 28/11/1990 - 3685/2 md.)</span></p>\n\n<p>Kanunlarla veya imtiyaz sözleşmeleri ile Türkiye Kızılay Derneği, Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Sevenler Derneği ile resmi darülaceze kurumlarına, Darüşşafaka Cemiyetine ve Yeşilay Derneğine sağlanan gelirlerden Hazine hissesi veya İnhisar Resmi alınmaz.</p>\n\n<p><span style=\"font-weight: bold;\">Madde 4 - </span>Bu Kanun yayımı tarihinde yürürlüğe girer.</p>\n\n<p><span style=\"font-weight: bold;\">Madde 5 </span>- Bu Kanunu Bakanlar Kurulu yürütür.</p>\n\n<hr style=\"height:1px; color:#000000; border-width:0; background-color:#000000;\" /><p><span style=\"font-size: 13px;\">(1) Bu Kanunun adı, &quot;Türkiye Kızılay Derneği, Türk Hava Kurumu ve Türkiye Çocuk Esirgeme kurumunun Bazı Vergilerden, Bütün Harç</span></p>\n\n<p><span style=\"font-size: 13px;\">ve Resimlerden Muaf Tutulmasına Dair Kanun&quot; iken, 28/11/1990 tarihli ve 3685 sayılı Kanunun 1 inci maddesiyle değiştirilmiş ve metne işlenmiştir.</span></p>\n\n<p><span style=\"font-size: 13px;\">(2) 16/6/2009 tarihli ve 5904 sayılı Kanunun 29 uncu maddesiyle bu maddeye eklenen cümle 1/1/2010 tarihinde yürürlüğe girecektir.</span></p>\n\n<p><span style=\"font-size: 13px;\">&nbsp;</span></p>\n\n<p><span style=\"font-size: 13px;\">(3) 27/3/2015 tarihli ve 6639 sayılı Kanunun 12 nci maddesiyle bu maddenin birinci fıkrasının son cümlesinde yer alan “bu kuruluşlara ait iktisadi işletmelere” ibaresinden sonra gelmek üzere “ve 31/12/1960 tarihli ve 193 sayılı Gelir Vergisi Kanunu ile 13/6/2006 tarihli ve 5520 sayılı Kurumlar Vergisi Kanunu uyarınca yapılacak vergi kesintilerine” ibaresi eklenmiştir.</span></p>\n\n<p><span style=\"font-size: 13px;\">(4) İthalde alınan her her türlü vergi, resim ve harç muafiyeti hükümleri, 6/5/1986 tarih ve 3283 sayılı Kanunun 1 inci maddesi ile yürürlükten kaldırılmıştır.</span></p>\n\n<p><span style=\"font-size: 13px; color: #000000;\">&nbsp;</span></p>\n\n<p>&nbsp;</p>\n\n<p>İlgili genelgeler: <a href=\"1990-29-sayili-genelge.html\" class=\"topiclink\">1990/29 sayılı genelge </a>- <a href=\"1990-86-sayili-genelge.html\" class=\"topiclink\">1990/86 sayılı genelge </a> &nbsp;-  <a href=\"2000-23-sayili-genelge.html\" class=\"topiclink\">2000/23 sayılı genelge </a></p>\n\n<hr style=\"height:1px; color:#000000; border-width:0; background-color:#000000;\" /><p>&nbsp;</p>\n\n<p><span style=\"font-weight: bold;\">Sosyal Hizmetler ve Çocuk Esirgeme Kurumu: Harç -Damga</span></p>\n\n<p><span style=\"font-family: 'Times New Roman',Times,Georgia,serif;\"> </span>... sayılı yiyecek ihalelerinde, alıcı Sosyal Hizmetler ve Çocuk Esirgeme Kurumu temsilcisinin imzasının da harç mevzuu yapıldığı görülmüştür.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>1606 sayılı Yasanın 1. maddesi ile diğer bir kısım kuruluşlar gibi Sosyal Hizmetler ve Çocuk Esirgeme Kurumu Genel Müdürlüğünün ve ilde onun adına iş yapan İl Müdürlüğünün &quot;kendisine terettüp eden bütün vergi ve harçlardan muaf sayıldığının&quot;, Başkaları ile imzalanan sözleşmelerde bağışıklığı olmayan kişinin imzası nedeniyle harç ve damga vergisi alınması doğru ise de, söz konusu bağışıklı kurum temsilcisinin imzasının harç mevzuu haline getirilemeyeceğinin hatırdan çıkarılmaması, Damga vergisi, kağıtlar nedeniyle alındığı için, bunun işleme imza koyan ve <span class=\"f_muafiyet_atoc_8\">muafiyet</span>i olmayan kişiden tahsil edilmesi,</p>\n\n<hr style=\"height:1px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p><span style=\"font-weight: bold;\">Kızılay Derneği: Harç-Sözleşmede</span></p>\n\n<p>1-Kızılay Derneği ile bir matbaacılık şirketi arasında yapılan alım-satım sözleşmesinin tasdiki sonunda, adı geçen cemiyet yetkilisinin imzasının da nazara alınması suretiyle harç hesaplandığı anlaşılmıştır., (8)</p>\n\n<p>&nbsp;</p>\n\n<p>1606 sayılı Bazı Dernek ve Kurumların Vergilerden, Bütün Harç ve Resimlerden <span class=\"f_muafiyet_atoc_8\">Muaf</span> Tutulmasına ilişkin Yasa gereğince, diğer bir kısım kurumlarla birlikte Kızılay Kurumunun da kendisine terettüp eden her türlü harç ve vergilerden <span class=\"f_muafiyet_atoc_8\">muaf</span> olduğunun, iki taraflı sözleşmeleri imzalayanlardan birinin bağışıklığı varsa, işlemin harcının bağışıklığı olmayanların imzasına göre hesaplanacağının bilinmesi,</p>\n\n<p>&nbsp;</p>\n\n<hr style=\"height:1px; color:#000000; border-width:0; background-color:#000000;\" /><p><span style=\"font-weight: bold;\">Kızılay: Harç- Asıl Harcı/Suret Harcı-ihtarname</span></p>\n\n<p>2-Kızılay Derneği’nin kiracılarına çektiği ihtarnameler sebebiyle ... yevmiye sayılı işlemlerden harç alındığı görülmüştür., </p>\n\n<p>&nbsp;</p>\n\n<p>1606 sayılı Bazı Dernek ve Kurumların Vergilerden, Bütün Harç ve Resimlerden <span class=\"f_muafiyet_atoc_8\">Muaf</span> Tutulmasına ilişkin Yasa gereğince, diğer bir kısım kurumlarla birlikte Kızılay Kurumunun da kendisine terettüp eden her türlü harç ve vergilerden <span class=\"f_muafiyet_atoc_8\">muaf</span> olduğunun, ihtarname, protesto gibi tek taraflı hukuki işlemler sebebiyle hiçbir harç tahsil edilemeyeceğinin, asıl gibi suret harcının da bağışıklık içinde kaldığının bilinmesi,</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"dernek-kur-bazi-vergi-harc-res-muaf-tut-iliskin-kanun.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 11.10.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:16.333108"
}