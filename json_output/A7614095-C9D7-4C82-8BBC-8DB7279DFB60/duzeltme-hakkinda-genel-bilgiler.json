{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\duzeltme-hakkinda-genel-bilgiler.html",
    "title": "DÜZELTME HAKKINDA GENEL BİLGİLER",
    "description": "TAVSİYELER TAVSİYE:ÇIKINTI: İMZASIZ BIRAKMA TAVSİYE - DÜZELTMELER-DEĞİŞİKLİKLERİ İŞLEMEME HAK.  Noterlik Kanununun 81.maddesi gereğince, düzeltme, ilgili işleme, kırmızı tükenm",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ DÜZELTME HAKKINDA GENEL BİLGİLER Email Gönder DÜZELTME HAKKINDA GENEL BİLGİLER << Fihrist-Ana sayfa >> DÜZELTME HAKKINDA GENEL BİLGİLER BEYANNAMELER    DÜZELTME BEYAN.    TESCİL TALEPNAMELERİ    DİĞER BEYAN.    MEVZUAT-BEYANNAME TAVSİYELER •TAVSİYE:ÇIKINTI: İMZASIZ BIRAKMA•TAVSİYE - DÜZELTMELER-DEĞİŞİKLİKLERİ İŞLEMEME HAK. Noterlik Kanununun 81.maddesi gereğince, düzeltme, ilgili işleme, kırmızı tükenmez kalemle işlenmeli, bir fotokopisi de asıl işlemin arkasına eklenmelidir. İşlem başka noterlikte yapılmış ise, Vezne de makbuz aşamasında, tahakkuk penceresinden diğer değerler girildikten sonra, ek işlemler menüsü tıklanır ve posta ücreti de eklenerek işlemi yapan noterliğe bir suret posta ile  gönderilir. İlgililerin değiştirme istekleri karşımıza \"Düzeltme\" istemi adı altında çıkabilir. Düzeltme ile bu şekil değişiklik taleplerini birbirine karıştırmamak gerekir. Örneğin bir kişinin hem şirketi adına münferiden temsile yetkili şirket müdürü, hem de diğer bir şirketi vekaleten temsile yetkili vekil sıfatı ile yani iki sıfata haiz kişi olarak noterlikte şirket müdürü sıfatı ile bir sözleşmeyi imzalayıp bir müddet sonra aynı noterliğe gelip \" Benim bu sözleşmedeki imzamı vekaleten temsile yetkili bulunduğum şirket adına imzalamam gerekirken yanlışlıkla münferiden temsile yetkili olduğum şirket müdürü sıfatıyla imzalamış bulunuyorum. Bu yanlışlığın düzeltilmesini istiyorum.\" dediğinde ilgilinin bu istemi düzeltme beyannamesi ile düzeltilemez. Burada sözleşmenin tarafı değişmektedir, imzanın aynı elden çıkıyor olması bu gerçeği değiştirmez. Bu olayda talep edilen düzeltme değil, değişikliktir. Değiştirmeler noterliklerde genelde \"Ek Tadil Sözleşmesi\" adı altında yapılmaktadır. Düzeltmenin aksine değiştirmede, sözleşmenin değeri de değişebilir. Uygulamada en çok rastlanılan değiştirme işlemi (ki çoğu kez düzeltme ile karıştırılır) tamamlanmış araç satış sözleşmesinin kasko değerinin dışında ayrı bir beyan değerinin yazılması işlemidir. Noterlik Kanunu 81.maddesi bu noktaları ayrıca saymış ve değişiklik ile fesih ve iptali birbirinden ayırmıştır. Değişiklik neticesi yapılan yeni işlemin tarih ve numarası noterlik dairesinde bulunan evvelki işleme ait işlem kağıdına yazılır. Hatta yeni işlemden bir fotokopi çıkartılıp eski işleme eklenir. Noterlik Kanunu 81.maddesinin 3 fıkrasında göre de yeni işlem farklı bir noterlikte yapılmışsa değişiklik işleminden bir nüsha ilk işlemi yapan noterliğe gönderilmelidir. İlk işlem çeşitli mercilere gönderilmişse değiştirme işlemi de aynı şekilde ilk metnin gönderildiği yerlere tebliğ edilmelidir. Noterliklerde daha önce yapılan bir işlemin tamamlanmasından soma işlemin değerine tesir etmeyen konular da düzeltme beyanı ile değişiklik yapılması halinde (isim, tarih tashihi gibi) maktu harç alınıp damga vergisine tabi tutulmaması gerekmektedir. Düzeltme, işlemin değerine tesir etmeyecek, işlem metni düzenlenirken yanlış yazılan ya da eksik bırakılan isim, doğum tarihi, baba adı vb... konular da yapılabilecektir. İşlem ilgilisinin nüfus cüzdanındaki adı SELVİ olduğu halde SERVİ yazılmışsa düzeltme burada yapılabilir. Burada taraf ya da ilgili değişmemekte, sadece ilgilinin adı doğru şekilde yazılarak ilk işlemdeki hata düzeltilmektedir. Ancak bütün bunlar yapılan işlemin bir düzeltme değil yeni bir vekaletname olduğu gerçeğini değiştirmez. 1995/14 sayılı genelgenin son paragrafında (mukavelede yapılan değişiklik mukavelenin süresini değiştirmiyorsa, değerini veya miktarını artırmıyorsa işlemi imzalayan taraflardan biri değişmiyorsa...) cümlesinde düzeltme beyanı içeriği konusunda bize geniş bilgiler vermektedir. Karı-koca düzeltme ile kendilerine asaleten verdikleri vekaletnameyi, \" Biz bu vekaletnameyi çocuğumuza velayeten verecektik. Yanlışlıkla kendi adımıza yapıldı. Düzeltilmesini istiyoruz.\" dediklerinde düzeltme beyanı şeklinde bir işlem yapılamaz. Çocukları adına velayeten hareketle yeni bir vekaletname tanzim etmelidirler. iki taraflı bir sözleşmenin tarafları bir süre sonra gelip \"Bu işlemdeki kiracı olarak adı yazılı kişi ... değil şu kişidir. Düzeltilsin\" dediklerinde sözleşmenin asli unsurlarından biri olan tarafların düzeltme beyannamesi ile değiştirilmesi mümkün değildir. Burada yapılacak iş eskisini fesih edip, yeni bir sözleşme yapmaktır. Nitekim Noterlik Kanunu 81/2. fıkrası \" Tamamlanmasından sonra bir noterlik işleminin değiştirilmesi veya feshi ve iptali (...) evvelki işlemin yapıldığı şekilde yeni bir işlemle yapılır.\" demek suretiyle çoğumuzun değerlendirdiği gibi maddenin salt bir düzeltme maddesi olmadığını fesih, değiştirme ve iptal işlemlerini kapsadığını açıkça göstermektedir. Maddeyi yorumlarken dikkat edilmesi gereken husus, evvelki işin niteliğini ve değerini değiştirmemektir. Bu husus düzeltmenin ön koşuludur. Değiştirme fesih veya iptalde böyle bir koşul yoktur. Vakıf Sözleşmesinde yapılacak değişikliğin onaylama olarak gerçekleştirilmesi kanuna aykırıdır. 6.H.D.   28.10.1975 E/3789 K76668 Güncelleme: 14.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "DÜZELTME HAKKINDA GENEL BİLGİLER",
        "id": "",
        "class": [
          "p_Heading1"
        ]
      },
      {
        "level": 1,
        "text": "TAVSİYELER",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fduzeltme-hakkinda-genel-bilgiler.html",
        "title": "",
        "target": "",
        "type": "internal"
      },
      {
        "text": "DÜZELTME HAKKINDA GENEL BİLGİLER",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?duzeltme-hakkinda-genel-bilgiler.html",
        "title": "",
        "target": "_top",
        "type": "internal"
      },
      {
        "text": "BEYANNAMELER",
        "href": "beyannameler-dizini.html",
        "title": "BEYANNAMELER-FIHRIST",
        "target": "",
        "type": "internal"
      },
      {
        "text": "DÜZELTME BEYAN.",
        "href": "duzeltme-beyannameleri-dizini.html",
        "title": "DUZELTME-BEYANNAMELERI-FIHRIST",
        "target": "",
        "type": "internal"
      },
      {
        "text": "TESCİL TALEPNAMELERİ",
        "href": "tescil-talepnameleri-dizini.html",
        "title": "TESCIL-TALEPNAMELERI-FIHRIST",
        "target": "",
        "type": "internal"
      },
      {
        "text": "DİĞER BEYAN.",
        "href": "beyannameler-diger-dizini.html",
        "title": "DIGER-BEYANNAMELER-FIHRIST",
        "target": "",
        "type": "internal"
      },
      {
        "text": "MEVZUAT-BEYANNAME",
        "href": "beyanname-mevzuat.html",
        "title": "BEYANNAME-MEVZUAT",
        "target": "",
        "type": "internal"
      },
      {
        "text": "TAVSİYE:ÇIKINTI: İMZASIZ BIRAKMA",
        "href": "tavsiyeler-oneriler.html#__refheading___toc508657141",
        "title": "",
        "target": "",
        "type": "internal"
      },
      {
        "text": "TAVSİYE - DÜZELTMELER-DEĞİŞİKLİKLERİ İŞLEMEME HAK",
        "href": "tavsiyeler-oneriler.html#__refheading___toc508657157",
        "title": "",
        "target": "",
        "type": "internal"
      },
      {
        "text": "Noterlik Kanununun 81.maddesi gereğince",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu 81",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Güncelleme: 14.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "Noterlik Kanununun 81.maddesi gereğince, düzeltme, ilgili işleme, kırmızı tükenmez kalemle işlenmeli, bir fotokopisi de asıl işlemin arkasına eklenmelidir. İşlem başka noterlikte yapılmış ise, Vezne de makbuz aşamasında, tahakkuk penceresinden diğer değerler girildikten sonra, ek işlemler menüsü tıklanır ve posta ücreti de eklenerek işlemi yapan noterliğe bir suret posta ile  gönderilir."
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "DÜZELTME HAKKINDA GENEL BİLGİLER"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>DÜZELTME HAKKINDA GENEL BİLGİLER</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TAVSİYELER TAVSİYE:ÇIKINTI: İMZASIZ BIRAKMA TAVSİYE - DÜZELTMELER-DEĞİŞİKLİKLERİ İŞLEMEME HAK. &nbsp;Noterlik Kanununun 81.maddesi gereğince, düzeltme, ilgili işleme, kırmızı tükenm\" />\n\n   <link rel=\"canonical\" content=\"noterlikrehberi.net/rehber/index.html?duzeltme-hakkinda-genel-bilgiler.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"duzeltme-hakkinda-genel-bilgiler.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"DÜZELTME HAKKINDA GENEL BİLGİLER\",\n\n   mailsubject: \"Tavsiye: Noterlik Rehberi - DÜZELTME HAKKINDA GENEL BİLGİLER &nbsp; &nbsp;BEYANNAMELER&nbsp; &nbsp;DÜZELTME BEYAN.&nbsp; &nbsp;TESCİL TALEPNAMELERİ&nbsp; &nbsp;DİĞER BEYAN.&nbsp; &nbsp;MEVZUAT-BEYANNAME\",\n\n   sharesubject: \"Noterlik Rehberi - DÜZELTME HAKKINDA GENEL BİLGİLER &nbsp; &nbsp;BEYANNAMELER&nbsp; &nbsp;DÜZELTME BEYAN.&nbsp; &nbsp;TESCİL TALEPNAMELERİ&nbsp; &nbsp;DİĞER BEYAN.&nbsp; &nbsp;MEVZUAT-BEYANNAME\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"DUZELTME-HAKKINDA-GENEL-BILGILER\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"duzeltme-hakkinda-genel-bilgiler.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?duzeltme-hakkinda-genel-bilgiler.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?duzeltme-hakkinda-genel-bilgiler.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?duzeltme-hakkinda-genel-bilgiler.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?duzeltme-hakkinda-genel-bilgiler.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fduzeltme-hakkinda-genel-bilgiler.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>DÜZELTME HAKKINDA GENEL BİLGİLER</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?duzeltme-hakkinda-genel-bilgiler.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">DÜZELTME HAKKINDA GENEL BİLGİLER</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"beyannameler-dizini.html\" class=\"topiclink\" title=\"BEYANNAMELER-FIHRIST\">BEYANNAMELER</a>  &nbsp; <a href=\"duzeltme-beyannameleri-dizini.html\" class=\"topiclink\" title=\"DUZELTME-BEYANNAMELERI-FIHRIST\">DÜZELTME BEYAN.</a>  &nbsp; <a href=\"tescil-talepnameleri-dizini.html\" class=\"topiclink\" title=\"TESCIL-TALEPNAMELERI-FIHRIST\">TESCİL TALEPNAMELERİ</a>  &nbsp; <a href=\"beyannameler-diger-dizini.html\" class=\"topiclink\" title=\"DIGER-BEYANNAMELER-FIHRIST\">DİĞER BEYAN.</a>  &nbsp; <a href=\"beyanname-mevzuat.html\" class=\"topiclink\" title=\"BEYANNAME-MEVZUAT\">MEVZUAT-BEYANNAME</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<h1 class=\"p_Heading1\"><span class=\"f_Heading1\">TAVSİYELER</span></h1>\n\n<p class=\"p_Fihristler\" style=\"text-indent: 0; page-break-inside: avoid; page-break-after: avoid; padding-left: 13px; margin-left: 0;\"><span class=\"f_Arial12\" style=\"font-family: Arial,'Lucida Sans Unicode','Lucida Grande','Lucida Sans';display:inline-block;width:13px;margin-left:-13px\">&#8226;</span><span class=\"f_Arial12\"><a href=\"tavsiyeler-oneriler.html#__refheading___toc508657141\" class=\"topiclink\">TAVSİYE:ÇIKINTI: İMZASIZ BIRAKMA</a></span></p><p class=\"p_Fihristler\" style=\"text-indent: 0; page-break-inside: avoid; page-break-after: avoid; padding-left: 13px; margin-left: 0;\"><span class=\"f_Arial12\" style=\"font-family: Arial,'Lucida Sans Unicode','Lucida Grande','Lucida Sans';display:inline-block;width:13px;margin-left:-13px\">&#8226;</span><span class=\"f_Arial12\"><a href=\"tavsiyeler-oneriler.html#__refheading___toc508657157\" class=\"topiclink\">TAVSİYE - DÜZELTMELER-DEĞİŞİKLİKLERİ İŞLEMEME HAK</a>.</span></p><p class=\"p_Normal\">&nbsp;</p>\n\n<div style=\"text-align: justify; text-indent: 0; padding: 0 0 0 0; margin: 0 0 0 0;\"><table class=\"popup\" >\n\n<tr class=\"popup\">\n\n<td class=\"popup\" style=\"vertical-align:middle;\"><p><a href=\"javascript:void(0);\" onclick=\"return hmshowPopup(event, popid_115299665, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 81.maddesi gereğince</a>, düzeltme, ilgili işleme, kırmızı tükenmez kalemle işlenmeli, bir fotokopisi de asıl işlemin arkasına eklenmelidir. İşlem başka noterlikte yapılmış ise, Vezne de makbuz aşamasında, tahakkuk penceresinden diğer değerler girildikten sonra, ek işlemler menüsü tıklanır ve posta ücreti de eklenerek işlemi yapan noterliğe bir suret posta ile &nbsp;gönderilir.</p>\n\n</td>\n\n</tr>\n\n</table>\n\n</div>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>İlgililerin değiştirme istekleri karşımıza &quot;Düzeltme&quot; istemi adı altında çıkabilir. Düzeltme ile bu şekil değişiklik taleplerini birbirine karıştırmamak gerekir.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Örneğin bir kişinin hem şirketi adına münferiden temsile yetkili şirket müdürü, hem de diğer bir şirketi vekaleten temsile yetkili vekil sıfatı ile yani iki sıfata haiz kişi olarak noterlikte şirket müdürü sıfatı ile bir sözleşmeyi imzalayıp bir müddet sonra aynı noterliğe gelip &quot; Benim bu sözleşmedeki imzamı vekaleten temsile yetkili bulunduğum şirket adına imzalamam gerekirken yanlışlıkla münferiden temsile yetkili olduğum şirket müdürü sıfatıyla imzalamış bulunuyorum.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Bu yanlışlığın düzeltilmesini istiyorum.&quot; dediğinde ilgilinin bu istemi düzeltme beyannamesi ile düzeltilemez. Burada sözleşmenin tarafı değişmektedir, imzanın aynı elden çıkıyor olması bu gerçeği değiştirmez.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Bu olayda talep edilen düzeltme değil, değişikliktir. Değiştirmeler noterliklerde genelde &quot;Ek Tadil Sözleşmesi&quot; adı altında yapılmaktadır.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Düzeltmenin aksine değiştirmede, sözleşmenin değeri de değişebilir. Uygulamada en çok rastlanılan değiştirme işlemi (ki çoğu kez düzeltme ile karıştırılır) tamamlanmış araç satış sözleşmesinin kasko değerinin dışında ayrı bir beyan değerinin yazılması işlemidir.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Noterlik Kanunu 81.maddesi bu noktaları ayrıca saymış ve değişiklik ile fesih ve iptali birbirinden ayırmıştır. Değişiklik neticesi yapılan yeni işlemin tarih ve numarası noterlik dairesinde bulunan evvelki işleme ait işlem kağıdına yazılır. Hatta yeni işlemden bir fotokopi çıkartılıp eski işleme eklenir.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Noterlik Kanunu 81.maddesinin 3 fıkrasında göre de yeni işlem farklı bir noterlikte yapılmışsa değişiklik işleminden bir <span class=\"f_Arial12\">nüsha</span> ilk işlemi yapan noterliğe gönderilmelidir. İlk işlem çeşitli mercilere gönderilmişse değiştirme işlemi de aynı şekilde ilk metnin gönderildiği yerlere tebliğ edilmelidir.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Noterliklerde daha önce yapılan bir işlemin tamamlanmasından soma işlemin değerine tesir etmeyen konular da düzeltme beyanı ile değişiklik yapılması halinde (isim, tarih tashihi gibi) maktu harç alınıp damga vergisine tabi tutulmaması gerekmektedir.</p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Düzeltme, işlemin değerine tesir etmeyecek, işlem metni düzenlenirken yanlış yazılan ya da eksik bırakılan isim, doğum tarihi, baba adı vb... konular da yapılabilecektir. İşlem ilgilisinin nüfus cüzdanındaki adı SELVİ olduğu halde SERVİ yazılmışsa düzeltme burada yapılabilir. Burada taraf ya da ilgili değişmemekte, sadece ilgilinin adı doğru şekilde yazılarak ilk işlemdeki hata düzeltilmektedir.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Ancak bütün bunlar yapılan işlemin bir düzeltme değil yeni bir vekaletname olduğu gerçeğini değiştirmez. 1995/14 sayılı genelgenin son paragrafında (mukavelede yapılan değişiklik mukavelenin süresini değiştirmiyorsa, değerini veya miktarını artırmıyorsa işlemi imzalayan taraflardan biri değişmiyorsa...) cümlesinde düzeltme beyanı içeriği konusunda bize geniş bilgiler vermektedir. </p>\n\n<p><span style=\"font-size: 15px; font-family: Tahoma,Geneva,Verdana,sans-serif;\">&nbsp;</span></p>\n\n<p>Karı-koca düzeltme ile kendilerine asaleten verdikleri vekaletnameyi, &quot; Biz bu vekaletnameyi çocuğumuza velayeten verecektik. Yanlışlıkla kendi adımıza yapıldı. Düzeltilmesini istiyoruz.&quot; dediklerinde düzeltme beyanı şeklinde bir işlem yapılamaz. Çocukları adına velayeten hareketle yeni bir vekaletname tanzim etmelidirler.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>iki taraflı bir sözleşmenin tarafları bir süre sonra gelip &quot;Bu işlemdeki kiracı olarak adı yazılı kişi ... değil şu kişidir. Düzeltilsin&quot; dediklerinde sözleşmenin asli unsurlarından biri olan tarafların düzeltme beyannamesi ile değiştirilmesi mümkün değildir. Burada yapılacak iş eskisini fesih edip, yeni bir sözleşme yapmaktır.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Nitekim <a href=\"javascript:void(0);\" onclick=\"return hmshowPopup(event, popid_115299665, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu 81</a>/2. fıkrası &quot; Tamamlanmasından sonra bir noterlik işleminin değiştirilmesi veya feshi ve iptali (...) evvelki işlemin yapıldığı şekilde yeni bir işlemle yapılır.&quot; demek suretiyle çoğumuzun değerlendirdiği gibi maddenin salt bir düzeltme maddesi olmadığını fesih, değiştirme ve iptal işlemlerini kapsadığını açıkça göstermektedir. Maddeyi yorumlarken dikkat edilmesi gereken husus, evvelki işin niteliğini ve değerini değiştirmemektir. Bu husus düzeltmenin ön koşuludur. Değiştirme fesih veya iptalde böyle bir koşul yoktur. </p>\n\n<p><span style=\"font-size: 13px; color: #000000;\">&nbsp;</span></p>\n\n<p>Vakıf Sözleşmesinde yapılacak değişikliğin onaylama olarak gerçekleştirilmesi kanuna aykırıdır. 6.H.D. &nbsp; 28.10.1975 E/3789 K76668</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"duzeltme-hakkinda-genel-bilgiler.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 14.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:26.347146"
}