{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\emanet-ucreti.html",
    "title": "EMANET ÜCRETİ",
    "description": "Noterlik Ücret Tarifesinin 7.maddesine göre, Noterler saklayacakları emanetler için (emanet ister eşya, isterse kıymetli evrak olsun) maktu olarak yıllık emanet saklama ücreti a",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ EMANET ÜCRETİ Email Gönder EMANET ÜCRETİ << Fihrist-Ana sayfa >> EMANET ÜCRETİ TUTANAKLAR    EMANET TUTANAKLARI    MEVZUAT    EMANET ÜCRETİ    22 SAYILI GENELGE    VEZNE Noterlik Ücret Tarifesinin 7.maddesine göre, Noterler saklayacakları emanetler için (emanet ister eşya, isterse kıymetli evrak olsun) maktu olarak yıllık emanet saklama ücreti alırlar. Tutanakta yazılı emanetler birden fazla olsa dahi, tek saklama ücreti alınır. Emanetlerin saklanması ayrıca gideri gerektirmekte ise noter, birinci fıkra uyarınca alacağı ücretten başka, bu sebeple yapacağı gerçek gideri de ilgilisinden alır. Saklama süresi kanunda belirtilmiş olan hallerde ücret, belirtilen süre için peşin olarak alınır. Saklama süresi kanunca belli olmayan emanetlerin ücreti, her yıl peşin olarak alınır. Noterin değişmesi halinde , ayrılan noter, aldığı saklama ücretinden geriye kalan süreye ait tutarı yeni notere devreder. Borçlar Kanunu’nun 125. ve Noterlik Kanununun 66. maddesi uyarınca, emanet olarak alınan paralardan 10 yıllık zamanaşımı süresi dolanların geciktirilmeden Hazineye aktarılmasında, Noterlik Kanununun 189. maddesinin 7. fıkrasındaki Türkiye Noterler Birliğinin gelirleri meyanında gösterilen noter emanet paralarının faizleriyle bu paralarla ilgili sair gelirler, emanet paralara isabet edecek ikramiyeleri de kapsadığından emsali hallerde geciktirilmeden bu paraların faizlerde olduğu gibi ilgili yere gönderilmesinde, gerekli hassasiyetin gösterilmesi, Bankalara yatırılan her türlü emanet paraların miktarları ile bulundukları bankaları gösteren cetvellerin her yıl 30 Haziran ve 31 Aralık tarihlerindeki miktarlar esas alınıp, Ocak ve Temmuz aylarının 5. gününe kadar düzenlenip Cumhuriyet Başsavcılıklarına gönderilmesi gerektiğinden, Noterliklerinde emanet para hesaplarında bulunan paraların tutarını her yıl 30 Haziran ve 31 Aralık itibarı ile hesaplatıp Ocak ve Temmuz ayının beşine kadar Cumhuriyet Başsavcılığına bildirmeleri gerekir. 2008/104/1 sayılı Adalet Bakanlığı genelgesi Emanet paranın faizi (eğer tahakkuk etmiş ise) her yıl 31 aralık itibariyle tahakkuku yaptırılarak Türkiye Noterler Birliğine gönderilmesi gerekir. Noterlik Kanununun 189/7 maddesi Saklanmak üzere noterlere tevdi edilen değeri belli emanetlere ilişkin benzer iş kağıtlarının 492 sayılı Harçlar Yasası’na bağlı 2 sayılı Tarifenin l/2. maddesi uyarınca harca tabi olduğunun ve harcın yıllık olarak hesaplanması gerektiği, Noterlikler her yıl ocak ve temmuz ayında bu para miktarlarını bulundukları yer Cumhuriyet Başsavcılıklarına bildirirler. Adalet Bak.Huk.İşleri Gen.Müd.nün 26.05.2008 tarih ve 104/1 sayılı genelgesi uyarınca, emanet para hesabının Vakıflar Bankasının bulunduğu yerlerde, Vakıflar Bankasında açılması gerekir. \"1 - EMANETİN KONUSU VE İŞLEM ESASI Notere getirilen emanet para veyahutta eşya olabilir. Gayrimenkul idaresi de ayrı şekilde ücrete tabi tutulmadığına ve bu konuda başkaca bir müessese bulunmadığına, yapılacak iş de malın resmi, güvenilir bir mercie bırakılması olduğuna göre, onun da bu başlık altında ücrete tabi tutulması uygun olurdu. Emanet paranın bankadaki hesapta tutulması emanet saklama ücreti alınmasına engel değildir. Para, tahvil, hisse senedi, kıymetli evrak da emaneten bırakılabilir. Emanet konusu mal, iki şekilde notere getirilir: Muhataba vermek veyahutta sonra geri almak. Emanet ücreti “mala göre” değil, “işleme göre alınır. Birden çok mal bir arada getirilebilir. Hissedarlar bir arada hareket edebilirler. İlgilinin birden çok olması bu durumda ücreti çoğaltma nedeni yapılamaz. Muhatabın birliği, aralarında ilgi bulunmayan birden çok şahsın müştereken notere başvurmalarını gerektirmez: Konuda birlik şarttır. Muhatap veya ilgililer arasındaki ilgi ikinci derecede rol oynar. Emanetin konusu ayrı olduğu halde, birlikte iş yaptıranlardan ayrı ayrı ücret alınmalıdır. Tarifenin 7/1-son cümlesi bu şekilde anlaşılmalıdır. 2 - MASRAF BEDELİ VE DİĞER NOTERLİK ÜCRETLERİ Emanetin korunması ve idaresi noteri bazı masrafları yapmaya, mecbur bırakabilir. Dairede saklanamayacak mallar için özel yer kiralanabilir, orada korunmaları bakıcı veya koruyucu gerektirebilir. Taşınmaları için ücret ödenebilir vs. Bunlar ayrıca alınır. Noter veya dairede görev yapan memurlar bu işlem sebebiyle yolculuk için ücret ödememişlerse, kendileri için yolluk isteyemezler. Çünkü tarife “gerçek giderin” alınabileceğini hükme bağlamıştır. Emanet paranın bankaya yatırılıp, çekilmesi, -yolculuk dahil- ücreti gerektirmez. Birden çok emanet bir arada, saklanıp, bu amaçla gider yapılmışsa, bunların giderleri ilgililer arasında “miktar ve kapladığı yer” oranına göre paylaştırılır. Alınan masraf karşılıkları belgelenmekle birlikte, noterliğin geliri değildir. Bu tutarlar, gelir vergisi matrahına katılamazlar. Masrafların ödendiği kimselerden de belge alınıp, saklanmalıdır. Yapılacağı belli olan giderlerin önceden alınması uygundur. Avans bittikten sonra alınacak tedbirler için Yapılacak gider karşılıkları ilgiliden tebligatla istenmelidir. Emaneti gönderen mahkeme de bu konuda haberdar edilmelidir. Acil olan giderler sonradan istenmelidir. Emanet ticreti, işlem sebebiyle diğer ücretlerin alınmasına engel olmaz. Konu para bile olsa, harçtan ücret de alınır (Ücret Tarifesi 1. Md.) 3 - YIL ESASI Emanet ücreti yıllık olarak alınır. Ancak, bir yıldan ,az kalan paralar için senenin kesirlerine göre ücret hesabı yapılmaz. Bu bakımdan bir hafta kalan emanet için de, bir yıllık ücret alınır. ikinci veya sonraki yıllara geçen süreler de uzunluğuna bakılmaksızın tam ücreti gerektirir. Süreyi yasa belirlememişse, ilgililer tespit edebilir. Yasada gösterilen müddetler, ilgililerce kısaltılıp, uzatılamaz. Bunlara ait ücretler yasal müddetlerine göre hesaplanıp, peşin alınır. Sürenin belirli olmadığı durumlarda bir yıllık ücret tahsil edilir. 4 - NOTERİN DEĞİŞMESİ Emaneti saklama süresi dolmadan, noter o daireden her hangi bir nedenle ayrılırsa, gelecek döneme ait saklama ücretini yeni gelene aktarır. Devredilen tutar eski noterin gideri, yeni noterin de geliri olur. Ancak bu gibi durumlarda önceden gelir vergisi ödenmiş ücret, yeniden vergi konusu olmaktadır. Bunun önlenmesi için her yıla ait ücretin ayrıca vergi mevzuuna katılması gerekir. 5 - ÖZEL YASA HÜKÜMLERİ Sendikalar Kanunu noterlerce alınacak ücretleri yarıya indirmiştir. Başkan ve yöneticilerin verdikleri mal beyannamelerinden saklama ücreti yarı yarıya alınacaktır. Ücretin küsuru konusunda özel bir hüküm olmadığı için, bu gibi durumlarda ücret liradan eksik olabilir. 6-EMANETİN ZAMANINDA ALINMAMASI VE GİDERLERİN ÖDENMEMESİ Bu husus Noterlik Kanunu  65, 66. maddelerinde düzenlenmiştir. Süre geçtiği halde emanet alınmaz, giderleri (ücret dahil) ödenmezse ilgiliye (ölmüşse mirasçılarına) muhataba tebliğ edilir. Bunu izleyen bir ay içinde istenen hususlar yerine getirilmezse, ekonomik değeri olan emanet satılır, değersiz olanı hazineye devredilir. Elde edilen paradan öncelikle satış giderleri ile noterin masraf ve ücreti karşılanır. Tahsil edilemeyen ücret için ilamsız icra yoluna başvurulabilir; yahut da mahkemeye gidilebilir. 7 - GAYRİMENKUL İDARESİ Gayrimenkul idaresi menkul mal ile para gibi basit bir hizmet değildir. Noteri daha fazla meşgul eder; daha fazla zamanını alır. Ne yasada, ne de tarifede bu konuda bir hüküm bulunmamaktadır. Gayrimenkulün idaresi genelde mahkemece notere tevdi edilebilir. Uygulamada özellikle görevlendirilen kişilere verilecek ücreti de hakim saptamaktadır. Ticari hayatta bu işleri yapanların aldıkları ücretin rayici de göz önünde tutulmaktadır. İlgililer de bir taşınmazın idaresini notere bırakabilirler. Notere bu iş için verilecek ücret, mahkemece belirlenebilir. Yargısal hizmet dışı alman gayrimenkul idaresinin ücreti de noter ile ilgili arasında karşılıklı görüşme suretiyle belirlenebilir. Ücret tarifesinde emanet saklama ücreti maddesine bu konuda bir fıkra eklenmesinde yarar vardır. \" Ziya Gökçe - Noterlik Hukuku - sayfa 1108 Emanet defterine göre bulunması gereken meblağ araştırılır. Denetim dönemi içerisinde icra edilen işleme ait son tahsilat ve tediyat makbuzları ile (varsa) çekin tarih ve numaraları tutanağa dercedilir. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "EMANET ÜCRETİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Femanet-ucreti.html",
        "title": "",
        "target": "",
        "type": "internal"
      },
      {
        "text": "EMANET ÜCRETİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?emanet-ucreti.html",
        "title": "",
        "target": "_top",
        "type": "internal"
      },
      {
        "text": "TUTANAKLAR",
        "href": "tutanaklar.html",
        "title": "TUTANAKLAR",
        "target": "",
        "type": "internal"
      },
      {
        "text": "EMANET TUTANAKLARI",
        "href": "emanet-tutanaklari.html",
        "title": "EMANET TUTANAKLARI",
        "target": "",
        "type": "internal"
      },
      {
        "text": "MEVZUAT",
        "href": "mevzuat-emanet-tutanaklari.html",
        "title": "MEVZUAT-EMANET-TUTANAKLARI",
        "target": "",
        "type": "internal"
      },
      {
        "text": "EMANET ÜCRETİ",
        "href": "emanet-ucreti.html",
        "title": "EMANET ÜCRETİ",
        "target": "",
        "type": "internal"
      },
      {
        "text": "22 SAYILI GENELGE",
        "href": "emanete-alma-islerine-iliskin-birlestirilmis-22-sayili-genelge.html",
        "title": "EMANETE-ALMA-ISLERINE-ILISKIN-BIRLESTIRILMIS-22-SAYILI-GENELGE",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "VEZNE-TAMAMLAMA-EMANET-TUTANAGI",
        "target": "",
        "type": "internal"
      },
      {
        "text": "Noterlik Ücret Tarifesi",
        "href": "noterlik-ucret-tarifesi.html",
        "title": "",
        "target": "",
        "type": "internal"
      },
      {
        "text": "Borçlar Kanunu’nun",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanununun 66. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanununun 189. maddesinin",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "2008/104/1 sayılı Adalet Bakanlığı genelgesi",
        "href": "emanet-paralarinin-yatirilacagi-banka-hak-adalet-bak-genelgesi.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Noterlik Kanununun 189/7 maddesi",
        "href": "javascript:void(0);",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "492 sayılı Harçlar Yasası’na bağlı 2 sayılı Tarifenin",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "EMANET ÜCRETİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>EMANET ÜCRETİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Noterlik Ücret Tarifesinin 7.maddesine göre, Noterler saklayacakları emanetler için (emanet ister eşya, isterse kıymetli evrak olsun) maktu olarak yıllık emanet saklama ücreti a\" />\n\n   <link rel=\"canonical\" content=\"noterlikrehberi.net/rehber/index.html?emanet-ucreti.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"emanet-ucreti.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"EMANET ÜCRETİ\",\n\n   mailsubject: \"Tavsiye: Noterlik Rehberi - EMANET ÜCRETİ &nbsp; &nbsp;TUTANAKLAR&nbsp; &nbsp;EMANET TUTANAKLARI&nbsp; &nbsp;MEVZUAT&nbsp; &nbsp;EMANET ÜCRETİ&nbsp; &nbsp;22 SAYILI GENELGE&nbsp; &nbsp;VEZNE\",\n\n   sharesubject: \"Noterlik Rehberi - EMANET ÜCRETİ &nbsp; &nbsp;TUTANAKLAR&nbsp; &nbsp;EMANET TUTANAKLARI&nbsp; &nbsp;MEVZUAT&nbsp; &nbsp;EMANET ÜCRETİ&nbsp; &nbsp;22 SAYILI GENELGE&nbsp; &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"EMANET-UCRETI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"emanet-ucreti.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?emanet-ucreti.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?emanet-ucreti.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?emanet-ucreti.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?emanet-ucreti.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Femanet-ucreti.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>EMANET ÜCRETİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?emanet-ucreti.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">EMANET ÜCRETİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"tutanaklar.html\" class=\"topiclink\" title=\"TUTANAKLAR\">TUTANAKLAR</a>  &nbsp; <a href=\"emanet-tutanaklari.html\" class=\"topiclink\" title=\"EMANET TUTANAKLARI\">EMANET TUTANAKLARI</a>  &nbsp; <a href=\"mevzuat-emanet-tutanaklari.html\" class=\"topiclink\" title=\"MEVZUAT-EMANET-TUTANAKLARI\">MEVZUAT</a>  &nbsp; <a href=\"emanet-ucreti.html\" class=\"topiclink\" title=\"EMANET ÜCRETİ\">EMANET ÜCRETİ</a>  &nbsp; <a href=\"emanete-alma-islerine-iliskin-birlestirilmis-22-sayili-genelge.html\" class=\"topiclink\" title=\"EMANETE-ALMA-ISLERINE-ILISKIN-BIRLESTIRILMIS-22-SAYILI-GENELGE\">22 SAYILI GENELGE</a>  &nbsp; <a href=\"javascript:void(0);\" onclick=\"return hmshowPopup(event, popid_1260688932X, this);\" class=\"popuplink\" title=\"VEZNE-TAMAMLAMA-EMANET-TUTANAGI\">VEZNE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\"><a href=\"noterlik-ucret-tarifesi.html\" class=\"topiclink\">Noterlik Ücret Tarifesi</a>nin 7.maddesine göre, Noterler saklayacakları emanetler için (emanet ister eşya, isterse kıymetli evrak olsun) maktu olarak yıllık emanet saklama ücreti alırlar. Tutanakta yazılı emanetler birden fazla olsa dahi, tek saklama ücreti alınır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanetlerin saklanması ayrıca gideri gerektirmekte ise noter, birinci fıkra uyarınca alacağı ücretten başka, bu sebeple yapacağı gerçek gideri de ilgilisinden alır. Saklama süresi kanunda belirtilmiş olan hallerde ücret, belirtilen süre için peşin olarak alınır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Saklama süresi kanunca belli olmayan emanetlerin ücreti, her yıl peşin olarak alınır. Noterin değişmesi halinde , ayrılan noter, aldığı saklama ücretinden geriye kalan süreye ait tutarı yeni notere devreder. </span></p>\n\n<hr style=\"height:1px; color:#000000; border-width:0; background-color:#000000;\" /><p><a href=\"javascript:void(0);\" onclick=\"return hmshowPopup(event, popid_919688252, this);\" class=\"popuplink\">Borçlar Kanunu’nun</a> 125. ve <a href=\"javascript:void(0);\" onclick=\"return hmshowPopup(event, popid_115299584, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 66. maddesi</a><span class=\"f_Arial12\"> uyarınca, emanet olarak alınan paralardan 10 yıllık zamanaşımı süresi dolanların geciktirilmeden Hazineye aktarılmasında, </span><a href=\"javascript:void(0);\" onclick=\"return hmshowPopup(event, popid_662905666, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 189. maddesinin</a><span class=\"f_Arial12\"> 7. fıkrasındaki Türkiye Noterler Birliğinin gelirleri meyanında gösterilen noter emanet paralarının faizleriyle bu paralarla ilgili sair gelirler, emanet paralara isabet edecek ikramiyeleri de kapsadığından emsali hallerde geciktirilmeden bu paraların faizlerde olduğu gibi ilgili yere gönderilmesinde, gerekli hassasiyetin gösterilmesi,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p><span style=\"width:48px;display:inline-block\">&nbsp;</span>Bankalara yatırılan her türlü emanet paraların miktarları ile bulundukları bankaları gösteren cetvellerin her yıl 30 Haziran ve 31 Aralık tarihlerindeki miktarlar esas alınıp, Ocak ve Temmuz aylarının 5. gününe kadar düzenlenip Cumhuriyet Başsavcılıklarına gönderilmesi gerektiğinden, Noterliklerinde emanet para hesaplarında bulunan paraların tutarını her yıl 30 Haziran ve 31 Aralık itibarı ile hesaplatıp Ocak ve Temmuz ayının beşine kadar Cumhuriyet Başsavcılığına bildirmeleri gerekir. <a href=\"emanet-paralarinin-yatirilacagi-banka-hak-adalet-bak-genelgesi.html\" class=\"topiclink\" title=\"Tümünü okumak için tıklayınız.\">2008/104/1 sayılı Adalet Bakanlığı genelgesi</a></p>\n\n<hr style=\"height:1px; color:#000000; border-width:0; background-color:#000000;\" /><p>Emanet paranın faizi (eğer tahakkuk etmiş ise) her yıl 31 aralık itibariyle tahakkuku yaptırılarak Türkiye Noterler Birliğine gönderilmesi gerekir. <a href=\"javascript:void(0);\" onclick=\"return hmshowPopup(event, popid_662905666, this);\" class=\"popuplink\" title=\"Tümünü okumak için tıklayınız.\">Noterlik Kanununun 189/7 maddesi</a></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Saklanmak üzere noterlere tevdi edilen değeri belli emanetlere ilişkin benzer iş kağıtlarının <a href=\"javascript:void(0);\" onclick=\"return hmshowPopup(event, popid_352689244, this);\" class=\"popuplink\">492 sayılı Harçlar Yasası’na bağlı 2 sayılı Tarifenin</a> l/2. maddesi uyarınca harca tabi olduğunun ve harcın yıllık olarak hesaplanması gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlikler her yıl ocak ve temmuz ayında bu para miktarlarını bulundukları yer Cumhuriyet Başsavcılıklarına bildirirler.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Adalet Bak.Huk.İşleri Gen.Müd.nün 26.05.2008 tarih ve 104/1 sayılı genelgesi uyarınca, emanet para hesabının Vakıflar Bankasının bulunduğu yerlerde, Vakıflar Bankasında açılması gerekir.</span></p>\n\n<p class=\"p_Normal\">&nbsp;</p>\n\n<hr style=\"height:1px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&quot;</span><span class=\"f_Arial12\" style=\"font-weight: bold;\">1 - EMANETİN KONUSU VE İŞLEM ESASI</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Notere getirilen emanet para veyahutta eşya olabilir. Gayrimenkul idaresi de ayrı şekilde ücrete tabi tutulmadığına ve bu konuda başkaca bir müessese bulunmadığına, yapılacak iş de malın resmi, güvenilir bir mercie bırakılması olduğuna göre, onun da bu başlık altında ücrete tabi tutulması uygun olurdu.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanet paranın bankadaki hesapta tutulması emanet saklama ücreti alınmasına engel değildir. Para, tahvil, hisse senedi, kıymetli evrak da emaneten bırakılabilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanet konusu mal, iki şekilde notere getirilir: Muhataba vermek veyahutta sonra geri almak.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanet ücreti “mala göre” değil, “işleme göre alınır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Birden çok mal bir arada getirilebilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Hissedarlar bir arada hareket edebilirler. İlgilinin birden çok olması bu durumda ücreti çoğaltma nedeni yapılamaz. Muhatabın birliği, aralarında ilgi bulunmayan birden çok şahsın müştereken notere başvurmalarını gerektirmez: Konuda birlik şarttır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Muhatap veya ilgililer arasındaki ilgi ikinci derecede rol oynar. Emanetin konusu ayrı olduğu halde, birlikte iş yaptıranlardan ayrı ayrı ücret alınmalıdır. Tarifenin 7/1-son cümlesi bu şekilde anlaşılmalıdır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">2 - MASRAF BEDELİ VE DİĞER NOTERLİK ÜCRETLERİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanetin korunması ve idaresi noteri bazı masrafları yapmaya, mecbur bırakabilir. Dairede saklanamayacak mallar için özel yer kiralanabilir, orada korunmaları bakıcı veya koruyucu gerektirebilir. Taşınmaları için ücret ödenebilir vs. Bunlar ayrıca alınır. Noter veya dairede görev yapan memurlar bu işlem sebebiyle yolculuk için ücret ödememişlerse, kendileri için yolluk isteyemezler. Çünkü tarife “gerçek giderin” alınabileceğini hükme bağlamıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanet paranın bankaya yatırılıp, çekilmesi, -yolculuk dahil- ücreti gerektirmez.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Birden çok emanet bir arada, saklanıp, bu amaçla gider yapılmışsa, bunların giderleri ilgililer arasında “miktar ve kapladığı yer” oranına göre paylaştırılır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Alınan masraf karşılıkları belgelenmekle birlikte, noterliğin geliri değildir. Bu tutarlar, gelir vergisi matrahına katılamazlar. Masrafların ödendiği kimselerden de belge alınıp, saklanmalıdır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yapılacağı belli olan giderlerin önceden alınması uygundur. Avans bittikten sonra alınacak tedbirler için Yapılacak gider karşılıkları ilgiliden tebligatla istenmelidir. Emaneti gönderen mahkeme de bu konuda haberdar edilmelidir. Acil olan giderler sonradan istenmelidir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanet ticreti, işlem sebebiyle diğer ücretlerin alınmasına engel olmaz. Konu para bile olsa, harçtan ücret de alınır (Ücret Tarifesi 1. Md.)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">3 - YIL ESASI</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emanet ücreti yıllık olarak alınır. Ancak, bir yıldan ,az kalan paralar için senenin kesirlerine göre ücret hesabı yapılmaz. Bu bakımdan bir hafta kalan emanet için de, bir yıllık ücret alınır. ikinci veya sonraki yıllara geçen süreler de uzunluğuna bakılmaksızın tam ücreti gerektirir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Süreyi yasa belirlememişse, ilgililer tespit edebilir. Yasada gösterilen müddetler, ilgililerce kısaltılıp, uzatılamaz. Bunlara ait ücretler yasal müddetlerine göre hesaplanıp, peşin alınır. Sürenin belirli olmadığı durumlarda bir yıllık ücret tahsil edilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">4 - NOTERİN DEĞİŞMESİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emaneti saklama süresi dolmadan, noter o daireden her hangi bir nedenle ayrılırsa, gelecek döneme ait saklama ücretini yeni gelene aktarır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Devredilen tutar eski noterin gideri, yeni noterin de geliri olur. Ancak bu gibi durumlarda önceden gelir vergisi ödenmiş ücret, yeniden vergi konusu olmaktadır. Bunun önlenmesi için her yıla ait ücretin ayrıca vergi mevzuuna katılması gerekir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">5 - ÖZEL YASA HÜKÜMLERİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sendikalar Kanunu noterlerce alınacak ücretleri yarıya indirmiştir. Başkan ve yöneticilerin verdikleri mal beyannamelerinden saklama ücreti yarı yarıya alınacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ücretin küsuru konusunda özel bir hüküm olmadığı için, bu gibi durumlarda ücret liradan eksik olabilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">6-EMANETİN ZAMANINDA ALINMAMASI VE GİDERLERİN ÖDENMEMESİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu husus <a href=\"noterlik-kanunu.html\" class=\"topiclink\">Noterlik Kanunu</a> &nbsp;65, 66. maddelerinde düzenlenmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Süre geçtiği halde emanet alınmaz, giderleri (ücret dahil) ödenmezse ilgiliye (ölmüşse mirasçılarına) muhataba tebliğ edilir. Bunu izleyen bir ay içinde istenen hususlar yerine getirilmezse, ekonomik değeri olan emanet satılır, değersiz olanı hazineye devredilir. Elde edilen paradan öncelikle satış giderleri ile noterin masraf ve ücreti karşılanır. Tahsil edilemeyen ücret için ilamsız icra yoluna başvurulabilir; yahut da mahkemeye gidilebilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">7 - GAYRİMENKUL İDARESİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gayrimenkul idaresi menkul mal ile para gibi basit bir hizmet değildir. Noteri daha fazla meşgul eder; daha fazla zamanını alır. Ne yasada, ne de tarifede bu konuda bir hüküm bulunmamaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gayrimenkulün idaresi genelde mahkemece notere tevdi edilebilir. Uygulamada özellikle görevlendirilen kişilere verilecek ücreti de hakim saptamaktadır. Ticari hayatta bu işleri yapanların aldıkları ücretin rayici de göz önünde tutulmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgililer de bir taşınmazın idaresini notere bırakabilirler.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Notere bu iş için verilecek ücret, mahkemece belirlenebilir. Yargısal hizmet dışı alman gayrimenkul idaresinin ücreti de noter ile ilgili arasında karşılıklı görüşme suretiyle belirlenebilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ücret tarifesinde emanet saklama ücreti maddesine bu konuda bir fıkra eklenmesinde yarar vardır. &quot;</span><span class=\"f_Arial12\" style=\"font-weight: bold;\"> Ziya Gökçe - Noterlik Hukuku - sayfa 1108</span></p>\n\n<hr style=\"height:1px; color:#000000; border-width:0; background-color:#000000;\" /><p>Emanet defterine göre bulunması gereken meblağ araştırılır. <span style=\"color: #ff0000;\">Denetim dönemi içerisinde</span> icra edilen işleme ait son tahsilat ve tediyat makbuzları ile (varsa) çekin tarih ve numaraları tutanağa dercedilir.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"emanet-ucreti.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:34.808727"
}