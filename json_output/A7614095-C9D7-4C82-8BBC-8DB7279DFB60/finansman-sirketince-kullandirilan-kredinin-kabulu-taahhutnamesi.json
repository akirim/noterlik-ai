{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\finansman-sirketince-kullandirilan-kredinin-kabulu-taahhutnamesi.html",
    "title": "KREDİNİN MİRASÇI TARAFINDAN KABULÜ TAAHÜTNAMESİ",
    "description": "Yayın Tarihi:02.12.2019 Yayınlayan:AYDIN KAHRAMAN Konu:Finansman şirketince kullandırılan kredinin mirasçı tarafından kabulü taah. İçerik:Mali Danışmanlık-254-53529-02.12.2019",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KREDİNİN MİRASÇI TARAFINDAN KABULÜ TAAHÜTNAMESİ Email Gönder KREDİNİN MİRASÇI TARAFINDAN KABULÜ TAAHÜTNAMESİ << Fihrist-Ana sayfa >> FİNANSMAN ŞİRKETİNCE KULLANDIRILAN KREDİNİN MİRASÇI TARAFINDAN KABULÜ TAAH TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE Yayın Tarihi:02.12.2019 Yayınlayan:AYDIN KAHRAMAN Konu:Finansman şirketince kullandırılan kredinin mirasçı tarafından kabulü taah. İçerik:Mali Danışmanlık-254-53529-02.12.2019 Sayın……..Noteri İlgi      20.11.2019 tarih ve 2019/418 sayılı yazınız. İlgi yazınızda, ekte gönderilen taahhütnamede değer gösterilip gösterilmeyeceği, işlemden alınacak harcın maktu mu nispi mi olacağı hususunda bilgi verilmesi istenilmektedir. Sözkonusu işlem örneğinin incelenmesinde, vefat eden tüketicinin .... A.Ş. ile akdettiği .... Finans Tüketici Kredisi Sözleşmesi geri ödeme planının, ortak mirasçısı olan kişi tarafından kabul edildiğine ve sözkonusu sözleşmeden doğan borç ve yükümlülüklerin kendisi tarafından üstlenildiğine, borca ilişkin ödemelerin tarafından yapılacağına dair düzenlenen taahhütname olduğu anlaşılmaktadır. Bilindiği üzere; a) 488 sayılı Damga Vergisi Kanununa ekli (2) sayılı tablonun “IV-Ticari ve medeni işlerle ilgili kağıtlar” başlıklı bölümünün 30 numaralı fıkrasında, “Finansman şirketlerince kullandırılacak kredilere, bunların devrine, teminatlarına ve geri ödemelerine ilişkin kağıtlar ile bu kağıtlar üzerine konulacak şerhler (kredilerin kullanımları hariç)” denilmektedir. b) 492 sayılı Harçlar Kanununun 123 maddesinin son fıkrasında, “Esnaf ve Sanatkarlar Kredi ve Kefalet Kooperatifleri (Bu kooperatifler tarafından bankalardan kullandırılacak krediler için verilecek kefaletler ile Kredi Garanti Fonu İşletme ve Araştırma Anonim Şirketi tarafından verilecek kefaletler dahil) bankalar, finansman şirketleri, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına ve geri ödemelerine ilişkin işlemler bu kanunda yazılı harçlardan müstesnadır” denilmektedir. Sözü edilen hükümler gereğince finansman şirketlerince kullandırılacak kredilerin alınması ve geri ödenmesi ile ilgili kağıt ve işlemler ve bu meyanda kredi teminatına dair işlem ve kağıtlar, damga vergisi ve harçtan istisna edilmiştir. Bu Kanun maddelerine istinaden, muristen intikal eden tüketici kredisi sözleşmesine ilişkin borcun mirasçısı tarafından üstlenildiğine finans kurumuna ödeneceğine dair taahhütname, belli bir borcun üstlenilmesi taahhüdü olduğundan değer gösterilmesi icap etmekle birlikte, kredinin geri ödemesini teşkil eden işlem olması nedeniyle damga vergisi ve harçtan istisna edilmesi gerekmektedir. Ancak, işlemin özelliğinde göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinize rica ederim. Dursun CİN Başkan 29/11/2019 Mali Danışmanlık Per.  : N.ALTINDAL 29/11/2019 Mali Danışman Yard.    :Ş.KILIÇ 29/11/2019 Mali Danışman              :A.KAHRAMAN /2019 Genel Sekreter Yard.    :B.EMEL /2019 Genel Sekreter              :Dr.İ.GÜL Güncelleme: 15.10.2023 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "FİNANSMAN ŞİRKETİNCE KULLANDIRILAN KREDİNİN MİRASÇI TARAFINDAN KABULÜ TAAH",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Ffinansman-sirketince-kullandirilan-kredinin-kabulu-taahhutnamesi.html",
        "title": "",
        "target": "",
        "type": "internal"
      },
      {
        "text": "KREDİNİN MİRASÇI TARAFINDAN KABULÜ TAAHÜTNAMESİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?finansman-sirketince-kullandirilan-kredinin-kabulu-taahhutnamesi.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Güncelleme: 15.10.2023",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KREDİNİN MİRASÇI TARAFINDAN KABULÜ TAAHÜTNAMESİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KREDİNİN MİRASÇI TARAFINDAN KABULÜ TAAHÜTNAMESİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:02.12.2019 Yayınlayan:AYDIN KAHRAMAN Konu:Finansman şirketince kullandırılan kredinin mirasçı tarafından kabulü taah. İçerik:Mali Danışmanlık-254-53529-02.12.2019\" />\n\n   <link rel=\"canonical\" content=\"noterlikrehberi.net/rehber/index.html?finansman-sirketince-kullandirilan-kredinin-kabulu-taahhutnamesi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"finansman-sirketince-kullandirilan-kredinin-kabulu-taahhutnamesi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KREDİNİN MİRASÇI TARAFINDAN KABULÜ TAAHÜTNAMESİ\",\n\n   mailsubject: \"Tavsiye: Noterlik Rehberi - FİNANSMAN ŞİRKETİNCE KULLANDIRILAN KREDİNİN MİRASÇI TARAFINDAN KABULÜ TAAH &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - FİNANSMAN ŞİRKETİNCE KULLANDIRILAN KREDİNİN MİRASÇI TARAFINDAN KABULÜ TAAH &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"FINANSMAN-SIRKETINCE-KULLANDIRILAN-KREDININ-KABULU-TAAHHUTNAMESI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"finansman-sirketince-kullandirilan-kredinin-kabulu-taahhutnamesi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?finansman-sirketince-kullandirilan-kredinin-kabulu-taahhutnamesi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?finansman-sirketince-kullandirilan-kredinin-kabulu-taahhutnamesi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?finansman-sirketince-kullandirilan-kredinin-kabulu-taahhutnamesi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?finansman-sirketince-kullandirilan-kredinin-kabulu-taahhutnamesi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Ffinansman-sirketince-kullandirilan-kredinin-kabulu-taahhutnamesi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KREDİNİN MİRASÇI TARAFINDAN KABULÜ TAAHÜTNAMESİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?finansman-sirketince-kullandirilan-kredinin-kabulu-taahhutnamesi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">FİNANSMAN ŞİRKETİNCE KULLANDIRILAN KREDİNİN MİRASÇI TARAFINDAN KABULÜ TAAH</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"margin: 0 0 13px 0;\">Yayın Tarihi:02.12.2019</p>\n\n<p style=\"margin: 0 0 13px 0;\">Yayınlayan:AYDIN KAHRAMAN</p>\n\n<p style=\"margin: 0 0 13px 0;\">Konu:Finansman şirketince kullandırılan kredinin mirasçı tarafından kabulü taah.</p>\n\n<p style=\"margin: 0 0 13px 0;\">İçerik:Mali Danışmanlık-254-53529-02.12.2019</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">Sayın……..Noteri</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">İlgi &nbsp; &nbsp; &nbsp;20.11.2019 tarih ve 2019/418 sayılı yazınız.</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;İlgi yazınızda, ekte gönderilen taahhütnamede değer gösterilip gösterilmeyeceği, işlemden alınacak harcın maktu mu nispi mi olacağı hususunda bilgi verilmesi istenilmektedir.</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;Sözkonusu işlem örneğinin incelenmesinde, vefat eden tüketicinin .... A.Ş. ile akdettiği .... Finans Tüketici Kredisi Sözleşmesi geri ödeme planının, ortak mirasçısı olan kişi tarafından kabul edildiğine ve sözkonusu sözleşmeden doğan borç ve yükümlülüklerin kendisi tarafından üstlenildiğine, borca ilişkin ödemelerin tarafından yapılacağına dair düzenlenen taahhütname olduğu anlaşılmaktadır.</p>\n\n<p style=\"margin: 0 0 13px 0;\">Bilindiği üzere;</p>\n\n<p style=\"margin: 0 0 13px 0;\">a) 488 sayılı Damga Vergisi Kanununa ekli (2) sayılı tablonun “IV-Ticari ve medeni işlerle ilgili kağıtlar” başlıklı bölümünün 30 numaralı fıkrasında, “Finansman şirketlerince kullandırılacak kredilere, bunların devrine, teminatlarına ve geri ödemelerine ilişkin kağıtlar ile bu kağıtlar üzerine konulacak şerhler (kredilerin kullanımları hariç)” denilmektedir.</p>\n\n<p style=\"margin: 0 0 13px 0;\">b) 492 sayılı Harçlar Kanununun 123 maddesinin son fıkrasında, “Esnaf ve Sanatkarlar Kredi ve Kefalet Kooperatifleri (Bu kooperatifler tarafından bankalardan kullandırılacak krediler için verilecek kefaletler ile Kredi Garanti Fonu İşletme ve Araştırma Anonim Şirketi tarafından verilecek kefaletler dahil) bankalar, finansman şirketleri, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına ve geri ödemelerine ilişkin işlemler bu kanunda yazılı harçlardan müstesnadır” denilmektedir.</p>\n\n<p style=\"margin: 0 0 13px 0;\">Sözü edilen hükümler gereğince finansman şirketlerince kullandırılacak kredilerin alınması ve geri ödenmesi ile ilgili kağıt ve işlemler ve bu meyanda kredi teminatına dair işlem ve kağıtlar, damga vergisi ve harçtan istisna edilmiştir.</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;Bu Kanun maddelerine istinaden, muristen intikal eden tüketici kredisi sözleşmesine ilişkin borcun mirasçısı tarafından üstlenildiğine finans kurumuna ödeneceğine dair taahhütname, belli bir borcun üstlenilmesi taahhüdü olduğundan değer gösterilmesi icap etmekle birlikte, kredinin geri ödemesini teşkil eden işlem olması nedeniyle damga vergisi ve harçtan istisna edilmesi gerekmektedir.</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; Ancak, işlemin özelliğinde göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinize rica ederim. </p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">Dursun CİN</p>\n\n<p style=\"margin: 0 0 13px 0;\">Başkan</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">29/11/2019 Mali Danışmanlık Per. &nbsp;: N.ALTINDAL</p>\n\n<p style=\"margin: 0 0 13px 0;\">29/11/2019 Mali Danışman Yard. &nbsp; &nbsp;:Ş.KILIÇ</p>\n\n<p style=\"margin: 0 0 13px 0;\">29/11/2019 Mali Danışman &nbsp; &nbsp; &nbsp; &nbsp; &nbsp; &nbsp; &nbsp;:A.KAHRAMAN</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; /2019 Genel Sekreter Yard. &nbsp; &nbsp;:B.EMEL</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; /2019 Genel Sekreter &nbsp; &nbsp; &nbsp; &nbsp; &nbsp; &nbsp; &nbsp;:Dr.İ.GÜL</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"finansman-sirketince-kullandirilan-kredinin-kabulu-taahhutnamesi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 15.10.2023</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:18:46.595818"
}