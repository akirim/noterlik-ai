{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\harclar-kanunu-genel-tebligi-serino-17.html",
    "title": "HARÇLAR KANUNU GENEL TEBLİĞİ SERİ NO 17",
    "description": "17 SERİ NO'LU HARÇLAR KANUNU GENEL TEBLİĞİ 1990 YILI",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ HARÇLAR KANUNU GENEL TEBLİĞİ SERİ NO 17 Email Gönder HARÇLAR KANUNU GENEL TEBLİĞİ SERİ NO 17 << Fihrist-Ana sayfa >> HARÇLAR KANUNU GENEL TEBLİĞİ SERİ NO 17 << Fihrist-Ana sayfa >> 17 SERİ NO'LU HARÇLAR KANUNU GENEL TEBLİĞİ 1990 YILI HARÇLAR KANUNU    DAMGA V. KANUNU    İSTİSNA VE MUAFİYET    GENELGE VE GENEL YAZILAR    (2) SAYILI TARİFE Resmi Gazete Tarihi: 26/12/1990 Resmi Gazete No: 20737 20.12.1990 gün ve 20731 sayılı Resmi Gazete'de yayımlanan 3689 sayılı Kanunun 10 uncu maddesi ile 492 sayılı Harçlar Kanununun \"Çeşitli işlemlerde değer\" başlıklı 43 üncü maddesinin sonuna eklenen fıkrada, motorlu kara taşıtları ile ilgili alım, satım ve taahhüt işlemlerinde gösterilecek değer; işleme konu olan taşıtın cinsi, markası, modeli, tipi ve yaşı itibariyle Türkiye Sigorta ve Reasürans Şirketleri Birliği'nce tespit edilen ve işlemin yapıldığı tarihte geçerli olan kasko sigortasına esas değerinden aşağı olamaz. Türkiye Sigorta ve Reasürans Şirketleri Birliği'nce düzenlenen listelerde yer almayan eski model taşıtların asgari değeri; o taşıtların listede yer alan en eski modelleri için belirlenen değerinden, her model yılı için % 10 indirim yapılmak suretiyle tespit edilir. Birlikçe düzenlenen listelerde yer almayan taşıtların değerleri emsali taşıtların değerlerinden aşağı olamaz. Bu fıkranın uygulanmasına ilişkin usul ve esaslar Maliye ve Gümrük Bakanlığınca belirlenir\" hükmüne yer verilmiştir. Motorlu kara taşıtlarının noterliklerde yapılacak alım, satım ve taahhüdü ile ilgili işlemlerde gösterilmesi icabeden değer uygulamasına ilişkin hususları ihtiva eden, sözü edilen fıkranın uygulama usul ve esasları aşağıda açıklanmıştır. I _ MOTORLU KARA TAŞITLARININ NOTERLİKLERCE YAPILAN ALIM, SATIM VE TAAHHÜT İŞLEMLERİNDE DEĞERİN TAYİNİ: Motorlu kara taşıtları ile ilgili alım, satım ve taahhüt işlemleri, alım, satım veya taahhüde konu taşıtın cinsi, markası, modeli, tipi ve yaşı itibariyle 492 sayılı Kanunun 43 üncü maddesinin sonuna eklenen fıkra ile belli edilmiş değerden az olmamak üzere işlem taraflarınca beyan olunacak değer üzerinden gerçekleştirilecektir. Sözü edilen değerler, Türkiye Sigorta ve Reasürans Şirketleri Birliğince yayımlanan \"Motorlu Kara Taşıt Araçları Kasko Değer Listesi\"nde yer almaktadır. A _ Listelerde yer alan motorlu kara taşıtlarının alımı, satımı ve taahhüdü ile ilgili işlemlerde değer: Türkiye Sigorta ve Reasürans şirketleri birliğince yayımlanan kasko değer listelerinde, motorlu kara taşıtlarının cinsi, markası, modeli ve tipi itibariyle sadece 15 yaşına kadar olanlarının kasko sigortalarına esas değerleri yer almaktadır. Listede yer alan motorlu kara taşıtlarının noterliklerdeki alımı, satımı ve bunların aynına yönelik taahhütler sebebiyle yapılacak işlemlerde gösterilecek değer, işlem tarihinde bu taşıtların cinsi, markası, modeli, tipi ve yaşı itibariyle listedeki kasko sigortasına esas değerinden az olamıyacaktır. Ancak, taraflarca bu değerlerin üzerinde değer beyanı olunması halinde beyan edilen bu değerler üzerinden işlem yapılacağı tabiidir. B _ Listelerde cinsi, markası, modeli tipi belirtilmekle beraber model yılı (yaşı) belirtilmeyen mtorlu kara taşıtlarının alımı, satımı ve taahhüdü ile ilgili işlemlerde değer: Türkiye Sigorta ve Reasürans Şirketleri Birliğince yayımlanan kasko değer listelerinde, cinsi, markası, modeli ve tipi belirtilen motorlu kara taşıtlarından 15 yaşından büyük olanlarının kasko sigortasına esas prim değerleri yer almaktadır. Yaş, model yılına göre geçen süre olup, takvim yılı itibariyle tesbit edilecektir. Harca konu alım, satım ve taahhüt işlemenin yapıldığı tarihte 15 yaşından büyük olan motorlu kara taşıtlarının işlem değerlerinin tespitinde aşağıdaki esaslar uygulanacaktır. 1. Alım, satım veya taahhüde konu 15 yaşından büyük aracın işlem değeri; cinsi, markası ve tipi itibariyle listedeki en eski (15 yaşındaki) modelinin kasko sigortasına esas prim değeri baz alınarak hesaplanacaktır. 2. Listede yer alan en eski model taşıtın kasko sigortasına esas değeri, her model yılı için % 10 nispetinde indirilerek, alım satıma konu olan taşıtın değeri hesaplanacaktır. ÖRNEK: (A) marka 20 yaşında bir binek otomobilinin noterde satışının yapıldığını ve aynı marka 15 yaşındaki binek otomobili listedeki değerinin ise 20 milyon lira olduğunu varsayalım. Satış işlemine konu aracın asgari değeri aşağıdaki gibi tespit edilecektir. % 10 indirimli % 20 indirimli % 30 indirimli % 40 indirimli % 50 indirimli 15 yaş 16 yaş 17 yaş 18 yaş 19 yaş 20 yaş 20 milyon 18 milyon 16.000.000 14.000.000 12.000.000 10.000.000 Örnekte de görüleceği gibi, 20 yaşındaki (A) marka otomobilin noterdeki satış işlemi, listede yer alan 15 yaşındaki aynı marka taşıtın değerinin % 50 noksanı olan 10.000.000 liradan aşağı olmamak üzere, taraflarca beyan olunan değer üzerinden gerçekleştirilecektir. C _ Listelerde yer almayan motorlu kara taşıtlarının alımı, satımı ve taahhüdü işlemlerinde değer: Türkiye Sigorta ve Reasürans Şirketleri Birliği tarafından 3'er aylık dönemler itibariyle yayımlanmakta olan kasko değer listesinde, bazı motorlu kara taşıtları, cinsi, markası, modeli, tipi ve yaşı itibariyle yer alan emsali taşıtların değerinden az olmamak üzere, ilgililerce beyan edilen değer dikkate alınacaktır. Öte yandan listelerde yer almayan araçların, listelerde herhangi bir emsalinin bulunmaması halinde ise bu araçların alımı, satımı ve taahhüdü ile ilgili işlemlerde, piyasada alımı, satımı yapılan benzeri araçların değerinden az olmamak üzere, ilgililerce beyan edilen değer esas alınacaktır. D _ Hasarlı araçlarla ilgili alım, satım ve taahhüt işlemlerinde değer: Herhangi bir sebeple hasarlı hale gelen motorlu kara taşıtlarının hasarlı durumda noterlerde gerçekleştirilen alımı, satımı ve taahhüdü ile ilgili işlemlerde gösterilecek asgari değer, Tebliğin evvelki bölümlerinde belirlenen değerlerden, hasar tutarı düşüldükten sonraki kalan değer olacaktır. Ancak, hasar tutarının, satışa konu motorlu kara taşıtının yukarıda belirlenen değerinden indirilebilmesi için, satış işlemi sırasında taşıtın gerçekten hasarlı olduğunun belgelenmesi şarttır. Satış esnasında satışa konu motorlu kara taşıtının hasarlı olduğu ve bu nedenle işlem değerinin düşük olduğunun ileri sürülmesi halinde, hasar miktarının tesbiti için; a) Varsa mahkeme kararı, b) Mahkeme kararının olmadığı hallerde hakem bilirkişi raporu, c) Hakem bilirkişi raporunun da olmaması halinde, ilgili sigorta şirketinin sigorta ekspertiz raporu, ibraz edilecektir. d) Yukarıdaki belgelerin yanısıra, işlemi yapan noter, satışa konu motorlu kara taşıtının, satış esnasında gerçekten hasarlı durumda bulunup bulunmadığının, noterin bağlı olduğu vergi dairesinden yoklamaya yetkili bir memur vasıtasıyla tespitini isteyecektir. Yoklamaya yetkili memur tarafından düzenlenecek yoklama tutanağında, hasar raporlarında yer alan hasar unsurlarının işlem tarihi itibariyle teyit edilmesi halinde hasar tutarı, belirlenen esaslar çerçevesinde işlem değerinden indirilecektir. e) Kazaya uğraması sebebiyle hasırlı olduğuna ilişkin mahkeme kararı veya rapor ibraz edilen motorlu kara taşıtının, tamir ve bakımı yapıldıktan sonra alımı, satımı veya taahhüde konu işlem yapılması durumunda hasar tutarı dikkate alınmayacaktır. f) Alım, satım ve taahhüde konu işlemin yapıldığı esnada hasarlı olduğu iddiasında bulunulan motorlu kara taşıtı ile ilgili olarak yukarıdaki belgelerden herhangi birinin ibraz edilememesi durumunda, yoklama memuru vasıtasıyla bir tespit yapılması cihetine gidilmeyecektir. Bu durumda, sözü edilen motorlu kara taşıtlarının alımı, satımı ve taahhüdüne ilişkin işlemlerde, hasar beyanı dikkate alınmaksızın tebliğin önceki bölümlerinde belirlenen değerler, işlem değeri olarak dikkate alınacaktır. II _ NOTERLİKLERCE UYULACAK DİĞER ESASLAR: A _ Harç uygulamasının sağlıklı bir şekilde yürütülmesini ve iş sahiplerinin şikayetlerine sebebiyet verilmemesini sağlamak için noterler, motorlu kara taşıtlarının alımı, satımı ve taahhüdüne ilişkin işlemlerde dikkate alınması icabeden değerleri ihtiva eden kasko değer listelerini zamınında ilgili kuruluştan temin edeceklerdir. B _ İlgililerce hasarlı olduğunun ileri sürülmesi sonucunda, bu durumun Tebliğin I/D bölümündeki esaslar çerçevesinde tesbiti üzerine, hasar tutarı düşüldükten sonraki değeri üzerinden alımı, satımı veya taahhüde konu işlemi yapılan motorlu kara tışıtları ile ilgili işlem dosyasında, hasar miktarını gsöteren belgelerin birer örneği muhafaza edilecektir. C _ Noterler, alım, satım ve taahhüt işlemlerinde nispi harca esas değerleri Tebliğde yapılan açıklamalar çerçevesinde uygulayacaklardır. Aksi uygulama sonucu eksik alınan harçlar sebebiyle 492 sayılı Kanunun 128 inci maddesi hükmü gereğince sorumlu olacaklardır. D _ Sözü edilen işlemlerde beher imza için binde 0,50 nispetinde alınacak harca ilaveten, bu işlemler sebebiyle düzenlenen kağıtlardan da aynı değer üzerinden binde 5 nispetinde damga vergisi tahsil edeceklerdir. III _ YÜRÜRLÜK: 492 sayılı Kanununun 43 üncü maddesinin sonuna eklenen ve bu tebliğ ile uygulama usul ve esasları belirlenen fıkra hükmü 1.1.1991 tarihinde yürürlüğe girecektir. Tebliğ olunur. Güncelleme: 13.08.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "HARÇLAR KANUNU GENEL TEBLİĞİ SERİ NO 17",
        "id": "",
        "class": [
          "p_Heading1"
        ]
      },
      {
        "level": 1,
        "text": "17 SERİ NO'LU HARÇLAR KANUNU GENEL TEBLİĞİ 1990 YILI",
        "id": "",
        "class": [
          "p_Heading1"
        ]
      },
      {
        "level": 1,
        "text": "",
        "id": "",
        "class": [
          "p_Heading1"
        ]
      },
      {
        "level": 1,
        "text": "",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fharclar-kanunu-genel-tebligi-serino-17.html",
        "title": "",
        "target": "",
        "type": "internal"
      },
      {
        "text": "HARÇLAR KANUNU GENEL TEBLİĞİ SERİ NO 17",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?harclar-kanunu-genel-tebligi-serino-17.html",
        "title": "",
        "target": "_top",
        "type": "internal"
      },
      {
        "text": "<< Fihrist-Ana sayfa >>",
        "href": "index.html?harclar-kanunu-genel-tebligi-serino-17.html",
        "title": "",
        "target": "_top",
        "type": "internal"
      },
      {
        "text": "HARÇLAR KANUNU",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "DAMGA V. KANUNU",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET",
        "href": "istisna-ve-muafiyet-hakkindaki-tum-mevzuat.html",
        "title": "ISTISNA-VE-MUAFIYET-HAKKINDAKI-TUM-MEVZUAT",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "(2) SAYILI TARİFE",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Resmi Gazete Tarihi: 26/12/1990",
        "href": "https://www.resmigazete.gov.tr/arsiv/20737.pdf",
        "title": "",
        "target": "_blank",
        "type": "external"
      },
      {
        "text": "Resmi Gazete No: 20737",
        "href": "https://www.resmigazete.gov.tr/arsiv/20737.pdf",
        "title": "",
        "target": "_blank",
        "type": "external"
      },
      {
        "text": "Güncelleme: 13.08.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "",
            "% 10 indirimli",
            "% 20\nindirimli",
            "% 30\nindirimli",
            "% 40\nindirimli",
            "% 50\nindirimli"
          ],
          [
            "15 yaş",
            "16 yaş",
            "17 yaş",
            "18 yaş",
            "19 yaş",
            "20 yaş"
          ],
          [
            "20 milyon",
            "18 milyon",
            "16.000.000",
            "14.000.000",
            "12.000.000",
            "10.000.000"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "HARÇLAR KANUNU GENEL TEBLİĞİ SERİ NO 17"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>HARÇLAR KANUNU GENEL TEBLİĞİ SERİ NO 17</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"17 SERİ NO'LU HARÇLAR KANUNU GENEL TEBLİĞİ 1990 YILI\" />\n\n   <link rel=\"canonical\" content=\"noterlikrehberi.net/rehber/index.html?harclar-kanunu-genel-tebligi-serino-17.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\ndiv#hmheader {display: none;}\n\ndiv.navdivs {display: none;} /*$$$ CHECK */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\nhmHeaderTopic = false;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"harclar-kanunu-genel-tebligi-serino-17.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"HARÇLAR KANUNU GENEL TEBLİĞİ SERİ NO 17\",\n\n   mailsubject: \"Tavsiye: Noterlik Rehberi - HARÇLAR KANUNU GENEL TEBLİĞİ SERİ NO 17\",\n\n   sharesubject: \"Noterlik Rehberi - HARÇLAR KANUNU GENEL TEBLİĞİ SERİ NO 17\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"HARCLAR-KANUNU-GENEL-TEBLIGI-SERINO-17\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: false,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"harclar-kanunu-genel-tebligi-serino-17.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?harclar-kanunu-genel-tebligi-serino-17.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?harclar-kanunu-genel-tebligi-serino-17.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?harclar-kanunu-genel-tebligi-serino-17.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?harclar-kanunu-genel-tebligi-serino-17.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fharclar-kanunu-genel-tebligi-serino-17.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>HARÇLAR KANUNU GENEL TEBLİĞİ SERİ NO 17</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?harclar-kanunu-genel-tebligi-serino-17.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">HARÇLAR KANUNU GENEL TEBLİĞİ SERİ NO 17</span></h1>\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n<p id=\"breadcrumbs\" class=\"sync-toc\">\n\n\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?harclar-kanunu-genel-tebligi-serino-17.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span></b></p>\n\n\n\n<!--ZOOMRESTART-->\n\n<h1 class=\"p_Heading1\"><span class=\"f_Heading1\">17 SERİ NO'LU HARÇLAR KANUNU GENEL TEBLİĞİ 1990 YILI</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KANUNU</a>  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KANUNU</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"ISTISNA-VE-MUAFIYET-HAKKINDAKI-TUM-MEVZUAT\">İSTİSNA VE MUAFİYET</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAK.GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"javascript:void(0);\" onclick=\"return hmshowPopup(event, popid_352689244, this);\" class=\"popuplink\">(2) SAYILI TARİFE</a></span></p>\n\n<h1 class=\"p_Heading1\"><span class=\"f_Heading1\">&nbsp;</span></h1>\n\n<h1 class=\"p_Heading1\">&nbsp;</h1>\n\n<p style=\"text-align: center;\"><span style=\"font-size: 13px;\"><a href=\"https://www.resmigazete.gov.tr/arsiv/20737.pdf\" target=\"_blank\" onclick=\"return HMTrackTopiclink(this);\" class=\"weblink\">Resmi Gazete Tarihi: 26/12/1990</a></span></p>\n\n<p style=\"text-align: center;\"><span style=\"font-size: 13px;\"><a href=\"https://www.resmigazete.gov.tr/arsiv/20737.pdf\" target=\"_blank\" onclick=\"return HMTrackTopiclink(this);\" class=\"weblink\">Resmi Gazete No: 20737</a></span></p>\n\n<p style=\"text-align: center;\">&nbsp;</p>\n\n<p>20.12.1990 gün ve 20731 sayılı Resmi Gazete'de yayımlanan 3689 sayılı Kanunun 10 uncu maddesi ile 492 sayılı Harçlar Kanununun &quot;Çeşitli işlemlerde değer&quot; başlıklı 43 üncü maddesinin sonuna eklenen fıkrada, motorlu kara taşıtları ile ilgili alım, satım ve taahhüt işlemlerinde gösterilecek değer; işleme konu olan taşıtın cinsi, markası, modeli, tipi ve yaşı itibariyle Türkiye Sigorta ve Reasürans Şirketleri Birliği'nce tespit edilen ve işlemin yapıldığı tarihte geçerli olan kasko sigortasına esas değerinden aşağı olamaz. Türkiye Sigorta ve Reasürans Şirketleri Birliği'nce düzenlenen listelerde yer almayan eski model taşıtların asgari değeri; o taşıtların listede yer alan en eski modelleri için belirlenen değerinden, her model yılı için % 10 indirim yapılmak suretiyle tespit edilir. Birlikçe düzenlenen listelerde yer almayan taşıtların değerleri emsali taşıtların değerlerinden aşağı olamaz. Bu fıkranın uygulanmasına ilişkin usul ve esaslar Maliye ve Gümrük Bakanlığınca belirlenir&quot; hükmüne yer verilmiştir.</p>\n\n<p>Motorlu kara taşıtlarının noterliklerde yapılacak alım, satım ve taahhüdü ile ilgili işlemlerde gösterilmesi icabeden değer uygulamasına ilişkin hususları ihtiva eden, sözü edilen fıkranın uygulama usul ve esasları aşağıda açıklanmıştır.</p>\n\n<p>&nbsp;</p>\n\n<p>I _ MOTORLU KARA TAŞITLARININ NOTERLİKLERCE YAPILAN ALIM, SATIM VE TAAHHÜT İŞLEMLERİNDE DEĞERİN TAYİNİ:</p>\n\n<p>&nbsp;</p>\n\n<p>Motorlu kara taşıtları ile ilgili alım, satım ve taahhüt işlemleri, alım, satım veya taahhüde konu taşıtın cinsi, markası, modeli, tipi ve yaşı itibariyle 492 sayılı Kanunun 43 üncü maddesinin sonuna eklenen fıkra ile belli edilmiş değerden az olmamak üzere işlem taraflarınca beyan olunacak değer üzerinden gerçekleştirilecektir.</p>\n\n<p>&nbsp;</p>\n\n<p>Sözü edilen değerler, Türkiye Sigorta ve Reasürans Şirketleri Birliğince yayımlanan &quot;Motorlu Kara Taşıt Araçları Kasko Değer Listesi&quot;nde yer almaktadır.</p>\n\n<p>&nbsp;</p>\n\n<p>A _ Listelerde yer alan motorlu kara taşıtlarının alımı, satımı ve taahhüdü ile ilgili işlemlerde değer:</p>\n\n<p>&nbsp;</p>\n\n<p>Türkiye Sigorta ve Reasürans şirketleri birliğince yayımlanan kasko değer listelerinde, motorlu kara taşıtlarının cinsi, markası, modeli ve tipi itibariyle sadece 15 yaşına kadar olanlarının kasko sigortalarına esas değerleri yer almaktadır.</p>\n\n<p>&nbsp;</p>\n\n<p>Listede yer alan motorlu kara taşıtlarının noterliklerdeki alımı, satımı ve bunların aynına yönelik taahhütler sebebiyle yapılacak işlemlerde gösterilecek değer, işlem tarihinde bu taşıtların cinsi, markası, modeli, tipi ve yaşı itibariyle listedeki kasko sigortasına esas değerinden az olamıyacaktır. Ancak, taraflarca bu değerlerin üzerinde değer beyanı olunması halinde beyan edilen bu değerler üzerinden işlem yapılacağı tabiidir.</p>\n\n<p>&nbsp;</p>\n\n<p>B _ Listelerde cinsi, markası, modeli tipi belirtilmekle beraber model yılı (yaşı) belirtilmeyen mtorlu kara taşıtlarının alımı, satımı ve taahhüdü ile ilgili işlemlerde değer:</p>\n\n<p>&nbsp;</p>\n\n<p>Türkiye Sigorta ve Reasürans Şirketleri Birliğince yayımlanan kasko değer listelerinde, cinsi, markası, modeli ve tipi belirtilen motorlu kara taşıtlarından 15 yaşından büyük olanlarının kasko sigortasına esas prim değerleri yer almaktadır. Yaş, model yılına göre geçen süre olup, takvim yılı itibariyle tesbit edilecektir.</p>\n\n<p>&nbsp;</p>\n\n<p>Harca konu alım, satım ve taahhüt işlemenin yapıldığı tarihte 15 yaşından büyük olan motorlu kara taşıtlarının işlem değerlerinin tespitinde aşağıdaki esaslar uygulanacaktır.</p>\n\n<p>&nbsp;</p>\n\n<p>1. Alım, satım veya taahhüde konu 15 yaşından büyük aracın işlem değeri; cinsi, markası ve tipi itibariyle listedeki en eski (15 yaşındaki) modelinin kasko sigortasına esas prim değeri baz alınarak hesaplanacaktır.</p>\n\n<p>&nbsp;</p>\n\n<p>2. Listede yer alan en eski model taşıtın kasko sigortasına esas değeri, her model yılı için % 10 nispetinde indirilerek, alım satıma konu olan taşıtın değeri hesaplanacaktır.</p>\n\n<p>&nbsp;</p>\n\n<p>ÖRNEK: (A) marka 20 yaşında bir binek otomobilinin noterde satışının yapıldığını ve aynı marka 15 yaşındaki binek otomobili listedeki değerinin ise 20 milyon lira olduğunu varsayalım. Satış işlemine konu aracın asgari değeri aşağıdaki gibi tespit edilecektir.</p>\n\n<p>&nbsp;</p>\n\n<p>&nbsp;</p>\n\n<div style=\"text-align: left; text-indent: 0; padding: 0 0 0 0; margin: 0 0 0 0;\"><table style=\"border:none; border-spacing:0;\">\n\n<tr>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">&nbsp;</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">% 10 indirimli</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">% 20</p>\n\n<p style=\"text-align: center; line-height: 1.66;\">indirimli</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">% 30</p>\n\n<p style=\"text-align: center; line-height: 1.66;\">indirimli</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">% 40</p>\n\n<p style=\"text-align: center; line-height: 1.66;\">indirimli</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">% 50</p>\n\n<p style=\"text-align: center; line-height: 1.66;\">indirimli</p>\n\n</td>\n\n</tr>\n\n<tr>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">15 yaş</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">16 yaş</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">17 yaş</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">18 yaş</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">19 yaş</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">20 yaş</p>\n\n</td>\n\n</tr>\n\n<tr>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">20 milyon</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">18 milyon</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">16.000.000</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">14.000.000</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">12.000.000</p>\n\n</td>\n\n<td style=\"vertical-align:middle; padding:1px; border:none\"><p style=\"text-align: center; line-height: 1.66;\">10.000.000</p>\n\n</td>\n\n</tr>\n\n</table>\n\n</div>\n\n<p>&nbsp;</p>\n\n<p>&nbsp;</p>\n\n<p>Örnekte de görüleceği gibi, 20 yaşındaki (A) marka otomobilin noterdeki satış işlemi, listede yer alan 15 yaşındaki aynı marka taşıtın değerinin % 50 noksanı olan 10.000.000 liradan aşağı olmamak üzere, taraflarca beyan olunan değer üzerinden gerçekleştirilecektir.</p>\n\n<p>C _ Listelerde yer almayan motorlu kara taşıtlarının alımı, satımı ve taahhüdü işlemlerinde değer:</p>\n\n<p>&nbsp;</p>\n\n<p>Türkiye Sigorta ve Reasürans Şirketleri Birliği tarafından 3'er aylık dönemler itibariyle yayımlanmakta olan kasko değer listesinde, bazı motorlu kara taşıtları, cinsi, markası, modeli, tipi ve yaşı itibariyle yer alan emsali taşıtların değerinden az olmamak üzere, ilgililerce beyan edilen değer dikkate alınacaktır.</p>\n\n<p>&nbsp;</p>\n\n<p>Öte yandan listelerde yer almayan araçların, listelerde herhangi bir emsalinin bulunmaması halinde ise bu araçların alımı, satımı ve taahhüdü ile ilgili işlemlerde, piyasada alımı, satımı yapılan benzeri araçların değerinden az olmamak üzere, ilgililerce beyan edilen değer esas alınacaktır.</p>\n\n<p>&nbsp;</p>\n\n<p>D _ Hasarlı araçlarla ilgili alım, satım ve taahhüt işlemlerinde değer:</p>\n\n<p>&nbsp;</p>\n\n<p>Herhangi bir sebeple hasarlı hale gelen motorlu kara taşıtlarının hasarlı durumda noterlerde gerçekleştirilen alımı, satımı ve taahhüdü ile ilgili işlemlerde gösterilecek asgari değer, Tebliğin evvelki bölümlerinde belirlenen değerlerden, hasar tutarı düşüldükten sonraki kalan değer olacaktır. Ancak, hasar tutarının, satışa konu motorlu kara taşıtının yukarıda belirlenen değerinden indirilebilmesi için, satış işlemi sırasında taşıtın gerçekten hasarlı olduğunun belgelenmesi şarttır.</p>\n\n<p>&nbsp;</p>\n\n<p>Satış esnasında satışa konu motorlu kara taşıtının hasarlı olduğu ve bu nedenle işlem değerinin düşük olduğunun ileri sürülmesi halinde, hasar miktarının tesbiti için;</p>\n\n<p>&nbsp;</p>\n\n<p>a) Varsa mahkeme kararı,</p>\n\n<p>&nbsp;</p>\n\n<p>b) Mahkeme kararının olmadığı hallerde hakem bilirkişi raporu,</p>\n\n<p>&nbsp;</p>\n\n<p>c) Hakem bilirkişi raporunun da olmaması halinde, ilgili sigorta şirketinin sigorta ekspertiz raporu,</p>\n\n<p>&nbsp;</p>\n\n<p>ibraz edilecektir.</p>\n\n<p>&nbsp;</p>\n\n<p>d) Yukarıdaki belgelerin yanısıra, işlemi yapan noter, satışa konu motorlu kara taşıtının, satış esnasında gerçekten hasarlı durumda bulunup bulunmadığının, noterin bağlı olduğu vergi dairesinden yoklamaya yetkili bir memur vasıtasıyla tespitini isteyecektir.</p>\n\n<p>&nbsp;</p>\n\n<p>Yoklamaya yetkili memur tarafından düzenlenecek yoklama tutanağında, hasar raporlarında yer alan hasar unsurlarının işlem tarihi itibariyle teyit edilmesi halinde hasar tutarı, belirlenen esaslar çerçevesinde işlem değerinden indirilecektir.</p>\n\n<p>&nbsp;</p>\n\n<p>e) Kazaya uğraması sebebiyle hasırlı olduğuna ilişkin mahkeme kararı veya rapor ibraz edilen motorlu kara taşıtının, tamir ve bakımı yapıldıktan sonra alımı, satımı veya taahhüde konu işlem yapılması durumunda hasar tutarı dikkate alınmayacaktır.</p>\n\n<p>&nbsp;</p>\n\n<p>f) Alım, satım ve taahhüde konu işlemin yapıldığı esnada hasarlı olduğu iddiasında bulunulan motorlu kara taşıtı ile ilgili olarak yukarıdaki belgelerden herhangi birinin ibraz edilememesi durumunda, yoklama memuru vasıtasıyla bir tespit yapılması cihetine gidilmeyecektir.</p>\n\n<p>&nbsp;</p>\n\n<p>Bu durumda, sözü edilen motorlu kara taşıtlarının alımı, satımı ve taahhüdüne ilişkin işlemlerde, hasar beyanı dikkate alınmaksızın tebliğin önceki bölümlerinde belirlenen değerler, işlem değeri olarak dikkate alınacaktır.</p>\n\n<p>&nbsp;</p>\n\n<p>II _ NOTERLİKLERCE UYULACAK DİĞER ESASLAR:</p>\n\n<p>&nbsp;</p>\n\n<p>A _ Harç uygulamasının sağlıklı bir şekilde yürütülmesini ve iş sahiplerinin şikayetlerine sebebiyet verilmemesini sağlamak için noterler, motorlu kara taşıtlarının alımı, satımı ve taahhüdüne ilişkin işlemlerde dikkate alınması icabeden değerleri ihtiva eden kasko değer listelerini zamınında ilgili kuruluştan temin edeceklerdir.</p>\n\n<p>&nbsp;</p>\n\n<p>B _ İlgililerce hasarlı olduğunun ileri sürülmesi sonucunda, bu durumun Tebliğin I/D bölümündeki esaslar çerçevesinde tesbiti üzerine, hasar tutarı düşüldükten sonraki değeri üzerinden alımı, satımı veya taahhüde konu işlemi yapılan motorlu kara tışıtları ile ilgili işlem dosyasında, hasar miktarını gsöteren belgelerin birer örneği muhafaza edilecektir.</p>\n\n<p>&nbsp;</p>\n\n<p>C _ Noterler, alım, satım ve taahhüt işlemlerinde nispi harca esas değerleri Tebliğde yapılan açıklamalar çerçevesinde uygulayacaklardır. Aksi uygulama sonucu eksik alınan harçlar sebebiyle 492 sayılı Kanunun 128 inci maddesi hükmü gereğince sorumlu olacaklardır.</p>\n\n<p>&nbsp;</p>\n\n<p>D _ Sözü edilen işlemlerde beher imza için binde 0,50 nispetinde alınacak harca ilaveten, bu işlemler sebebiyle düzenlenen kağıtlardan da aynı değer üzerinden binde 5 nispetinde damga vergisi tahsil edeceklerdir.</p>\n\n<p>&nbsp;</p>\n\n<p>III _ YÜRÜRLÜK:</p>\n\n<p>&nbsp;</p>\n\n<p>492 sayılı Kanununun 43 üncü maddesinin sonuna eklenen ve bu tebliğ ile uygulama usul ve esasları belirlenen fıkra hükmü 1.1.1991 tarihinde yürürlüğe girecektir.</p>\n\n<p>&nbsp;</p>\n\n<p>Tebliğ olunur.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"harclar-kanunu-genel-tebligi-serino-17.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 13.08.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:19:02.632701"
}