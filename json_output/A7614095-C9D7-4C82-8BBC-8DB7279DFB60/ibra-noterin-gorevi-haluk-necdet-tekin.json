{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\ibra-noterin-gorevi-haluk-necdet-tekin.html",
    "title": "İBRA NOTERİN GÖREVİ HALUK NECDET TEKİN",
    "description": "İŞ İLİŞKİSİNDE BORCUN İBRA YOLUYLA SONA ERMESİNDE NOTERİN GÖREV VE SORUMLULUĞU İbra ile hükümlere Türk Borçlar Kanunu’nda iki maddede yer verilmiştir: Genel ibra, TBK 132. İş i",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ İBRA NOTERİN GÖREVİ HALUK NECDET TEKİN Email Gönder İBRA NOTERİN GÖREVİ HALUK NECDET TEKİN << Fihrist-Ana sayfa >> İBRA NOTERİN GÖREVİ HALUK NECDET TEKİN TNB BAŞKAN DANIŞMANI İBRANAMELER    GENELGE VE GENEL YAZILAR    MEVZUAT    46 SAYILI GENELGE İŞ İLİŞKİSİNDE BORCUN İBRA YOLUYLA SONA ERMESİNDE NOTERİN GÖREV VE SORUMLULUĞU İbra ile hükümlere Türk Borçlar Kanunu’nda iki maddede yer verilmiştir: 1-Genel ibra, TBK 132.2-İş ilişkisinde ibra, TBK 420.1-Genel ibra: Türk Hukukunda ibra sözleşmesi 01.07.2012 tarihinde yürürlüğe giren 6098 sayılı Türk Borçlar Kanunu’nda düzenlenmiş olup, 132. maddesinde “Borcu doğuran işlem kanunen veya taraflarca belli bir şekle bağlı tutulmuş olsa bile borç, tarafların şekle bağlı olmaksızın yapacakları ibra sözleşmesiyle tamamen veya kısmen ortadan kaldırılabilir” hükmüne yer verilmiştir.2-İş ilişkisinde ibra: İş ilişkisinde borcun ibra yoluyla sona ermesi ise 6098 sayılı Kanun’un 420. maddesinde öngörülmüştür. Sözü edilen hükme göre, işçinin işveren­den alacağına ilişkin ibra sözleşmesinin:-Yazılı olması,-İbra tarihi itibarıyla sözleşmenin sona ermesinden başlayarak en az bir aylık sürenin geçmiş bulunması,-İbra konusu alacağın türünün ve miktarının açıkça belirtilmesi,-Ödemenin hak tutarına nazaran noksansız ve banka aracılığıyla yapılması, Şarttır.Bu unsurları taşımayan ibra sözleşmeleri veya ibraname kesin olarak hükümsüzdür. Hakkın gerçek tutarda ödendiğini ihtiva etmeyen ibra sözleşmeleri veya ibra beyanını muhtevi diğer ödeme belgeleri, içerdikleri miktarla sınırlı olarak makbuz hükmündedir. İBRA SÖZLEŞMESİNİN (İBRANAMENİN) ŞEKLİ VE İÇERİĞİ İLE İLGİLİ GEÇER­LİLİK ŞARTLARI: TBK 420’nci maddenin gerekçesinde de belirtildiği üzere; İşçinin işverenden olan alacağına ilişkin ibra sözleşmesinin şekli ve içeriği yönünden geçerliliği iki koşulun birlikte gerçekleşmesine bağlanmıştır. Buna göre; 1-İbra sözleşmesi yazılı şekilde yapılmış olmalıdır.2-Sözleşmede ibra konusu alacağın türü ve miktarı açıkça gösterilmiş olmalı­dır. (Noterlikte yapılan ibranamede alacağın türü ve miktarı açıkça belirtilmelidir.)İBRA SÖZLEŞMESİNİN (İBRANAMENİN) ŞEKLİ VE İÇERİĞİ İLE İLGİLİ OLMA­YAN DİĞER GEÇERLİLİK ŞARTLARI: İbra işleminin, şekli ve içeriği ile ilgili olmayan, doğrudan işvereni ilgilendiren ve uyulmamasının sadece işverenin kendi aleyhine sonuç doğuracak iki geçerlilik şartı daha vardır: 1-İbra tarihi itibarıyla sözleşmenin sona ermesinden başlayarak en az bir aylık süre­nin geçmiş bulunması2-Ödemenin hak tutarına nazaran noksansız ve banka aracılığıyla yapılmasıdır.NOTERİN GÖREVİ VE SORUMLULUĞU İbraname sözleşmesinin ya da tek taraflı ibranamenin dışarıda hazırlanarak getirilme­si veya noterde yazılması halinde noter tarafından yapılan işlem, belgenin altındaki imzanın onaylanmasıdır. Bu onaylama sırasında noterin dikkat etmesi gereken husus, şekil şartında bir noksanlık olmamasıdır. Bu şekil şartı da sözleşmede ya da tek taraflı ibranamede ibra konusu alacağın türü ve miktarının açıkça gösterilmesidir. Bunun bulunmaması onayla­nan imzaları değil, işlemin kendisini geçersiz kılar. Noterin görevi, imza onayı yaptığı bir bel­gede şekil şartlarının tam olarak bulunup bulunmadığını incelemektir. Şekil şartları noksan bir belgede imza onayının yapılmasının hukuki bir değeri bulunmamaktadır. Sözleşmenin şekli ve içeriği ile ilgili olmaması nedeniyle noterin bir aylık süreyi ve banka makbuzunu araştırma zorunluluğu bulunmamaktadır. Kanunda notere bu yönde bir görev de verilmemiştir. Bu görev ve belirtilen hususlara uyma işverene aittir. Uyulma­ması işveren aleyhine sonuç doğurur, işçi aleyhine bir sonuç doğurmaz. Noterin, işve­ren adına hareket edip banka makbuzunu ve bir aylık süreyi araması görevi bulunma­maktadır. İbra tarihi itibarıyla sözleşmenin sona ermesinden başlayarak en az bir aylık sürenin geçmiş bulunması ve ödemelerin banka kanalıyla yapılmış olması, noterin araması gereken hususlar olmadığından ibranamenin içine yazılması da gerekmemektedir. İbranamenin geçerliliğini etkileyecek olan bu iki husus işverenin dikkat etmesi ve araması gereken şartlar­dır. Noter, bu iki durum olmadığından bahisle ibranameyi onaylamaktan kaçınamaz. İşveren bu iki hususu dikkate almadan ibranameyi kabul etmiş ise sonucuna da kendisi katlanacaktır. İbranamenin ne zaman ve ne şekilde hüküm doğuracağına noter karar veremez. Her iki hu­susta da taraflar arasında bir tasarruf ilişkisi söz konusudur. Bu iki tasarrufi işlemin yeri­ne getirilip getirilmediğini kontrol etmek noterin görevi içinde değildir. Miktar içeren ibraname sadece yazılı olduğu miktar için makbuz niteliğinde olup işvereni borcun tamamından kurtaramaz. İşverenin tamamen borçtan kurtulması için bir aylık süre ile ödemelerin banka kanalıyla yapılması kuralına da uyması gerekir. İş­veren adına hareket edip banka makbuzunu ve bir aylık süreyi araması notere ait bir görev değildir. Bunu yapmaması noterin kendisine bir sorumluluk getirmez. Nitekim Prof. Dr. E. Saba Özmen tarafından TNB’ye gönderilen görüşte de; “Altını çizerek belirtmek gerekirse; borçlandırıcı işlem niteliğindeki sözleşmelerin ifa­sının tasarruf işlemi ile yapılmasında örneğin, bir satış sözleşmesinden doğan bedel ödeme borcunun ifasında tasarruf işleminin bağımsız hukuki varlığı karşısında Noterlerin hiçbir zaman tasarruf işleminin yapılıp yapılmadığı konusunda ne bir sorumlulukları ne de bir görevleri vardır. Bu gerekçe ile TBK m. 420 hükmü uyarınca ödemelerin banka havalesi yolu ile yapılması gerekliliği karşısında, Noterlerin makbuz niteliğindeki \"ibra sözleşmesini\" veya \"ibranameyi\" düzenleme yükümlülüğünün havalenin yapıldığına dair dekontun geçerli olup olmadığını inceleme görevi ve sorumluluğu bulunduğundan söz edile­mez.” denilmiştir. Sonuç olarak; noterliklerde onaylanan ibra sözleşmelerinde ya da tek taraflı ibranamelerde, ibra konusu alacağın türü ve miktarının açıkça gösterilmiş olması dı­şında, ibra işleminin şekli ve içeriği ile ilgili olmayan, doğrudan işvereni ilgilendiren ve uyulmamasının işverenin kendi aleyhine sonuç doğuracak bir aylık süreyi ve ödemeye ilişkin banka makbuzunu aramaları gerekli değildir. Halûk Necdet TEKİN Türkiye Noterler Birliği Başkan Danışmanı (Kişisel çalışma ve görüştür.) Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "İBRA NOTERİN GÖREVİ HALUK NECDET TEKİN TNB BAŞKAN DANIŞMANI",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fibra-noterin-gorevi-haluk-necdet-tekin.html",
        "title": "",
        "target": "",
        "type": "internal"
      },
      {
        "text": "İBRA NOTERİN GÖREVİ HALUK NECDET TEKİN",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?ibra-noterin-gorevi-haluk-necdet-tekin.html",
        "title": "",
        "target": "_top",
        "type": "internal"
      },
      {
        "text": "İBRANAMELER",
        "href": "ibraname.html",
        "title": "İBRANAMELER",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "ibraname-genelgeler-genelyazilar.html",
        "title": "İBRANAME - GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-ibraname.html",
        "title": "MEVZUAT-İBRANAME",
        "target": "",
        "type": "internal"
      },
      {
        "text": "46 SAYILI GENELGE",
        "href": "ibra-islemleri-hak-birlestirilmis-46-sayili-genelge.html",
        "title": "İBRA İŞLEMLERİ HAK. BİRLEŞTİRİLMİŞ 46 SAYILI GENELGE",
        "target": "",
        "type": "internal"
      },
      {
        "text": "TBK",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "TBK",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "TBK",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "İBRA NOTERİN GÖREVİ HALUK NECDET TEKİN"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>İBRA NOTERİN GÖREVİ HALUK NECDET TEKİN</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"İŞ İLİŞKİSİNDE BORCUN İBRA YOLUYLA SONA ERMESİNDE NOTERİN GÖREV VE SORUMLULUĞU İbra ile hükümlere Türk Borçlar Kanunu’nda iki maddede yer verilmiştir: Genel ibra, TBK 132. İş i\" />\n\n   <link rel=\"canonical\" content=\"noterlikrehberi.net/rehber/index.html?ibra-noterin-gorevi-haluk-necdet-tekin.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"ibra-noterin-gorevi-haluk-necdet-tekin.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"İBRA NOTERİN GÖREVİ HALUK NECDET TEKİN\",\n\n   mailsubject: \"Tavsiye: Noterlik Rehberi - İBRA NOTERİN GÖREVİ HALUK NECDET TEKİN TNB BAŞKAN DANIŞMANI &nbsp; &nbsp;İBRANAMELER&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;46 SAYILI GENELGE\",\n\n   sharesubject: \"Noterlik Rehberi - İBRA NOTERİN GÖREVİ HALUK NECDET TEKİN TNB BAŞKAN DANIŞMANI &nbsp; &nbsp;İBRANAMELER&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;46 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"IBRA-NOTERIN-GOREVI-HALUK-NECDET-TEKIN\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"ibra-noterin-gorevi-haluk-necdet-tekin.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?ibra-noterin-gorevi-haluk-necdet-tekin.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?ibra-noterin-gorevi-haluk-necdet-tekin.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?ibra-noterin-gorevi-haluk-necdet-tekin.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?ibra-noterin-gorevi-haluk-necdet-tekin.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fibra-noterin-gorevi-haluk-necdet-tekin.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>İBRA NOTERİN GÖREVİ HALUK NECDET TEKİN</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?ibra-noterin-gorevi-haluk-necdet-tekin.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">İBRA NOTERİN GÖREVİ HALUK NECDET TEKİN TNB BAŞKAN DANIŞMANI</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"ibraname.html\" class=\"topiclink\" title=\"İBRANAMELER\">İBRANAMELER</a>  &nbsp; <a href=\"ibraname-genelgeler-genelyazilar.html\" class=\"topiclink\" title=\"İBRANAME - GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"mevzuat-ibraname.html\" class=\"topiclink\" title=\"MEVZUAT-İBRANAME\">MEVZUAT</a>  &nbsp; <a href=\"ibra-islemleri-hak-birlestirilmis-46-sayili-genelge.html\" class=\"topiclink\" title=\"İBRA İŞLEMLERİ HAK. BİRLEŞTİRİLMİŞ 46 SAYILI GENELGE\">46 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center; line-height: 1.44; page-break-inside: avoid; page-break-after: avoid; margin: 0 0 12px 0;\"><span style=\"font-size: 19px; font-weight: bold; color: #c00000; text-decoration: underline;\">İŞ İLİŞKİSİNDE BORCUN İBRA YOLUYLA SONA ERMESİNDE</span><br />\n\n<span style=\"font-size: 19px; font-weight: bold; color: #c00000; text-decoration: underline;\">NOTERİN GÖREV VE SORUMLULUĞU</span></p>\n\n<p style=\"text-indent: 48px;\"><span style=\"font-size: 15px; color: #222222;\">İbra ile hükümlere Türk Borçlar Kanunu’nda iki maddede yer verilmiştir:</span></p>\n\n<p style=\"text-indent: 0; padding-left: 20px; margin-left: 48px;\"><span class=\"f_Normal\" style=\"font-size:15px;color:#222222;display:inline-block;width:20px;margin-left:-20px\">1-</span><span style=\"font-size: 15px; color: #222222;\">Genel ibra, </span><span style=\"font-size: 15px;\"><a href=\"javascript:void(0);\" onclick=\"return hmshowPopup(event, popid_919688292, this);\" class=\"popuplink\">TBK</a></span><span style=\"font-size: 15px; color: #222222;\"> 132.</span></p><p style=\"text-indent: 0; padding-left: 20px; margin: 0 0 5px 48px;\"><span class=\"f_Normal\" style=\"font-size:15px;color:#222222;display:inline-block;width:20px;margin-left:-20px\">2-</span><span style=\"font-size: 15px; color: #222222;\">İş ilişkisinde ibra, </span><span style=\"font-size: 15px;\"><a href=\"javascript:void(0);\" onclick=\"return hmshowPopup(event, popid_919693804, this);\" class=\"popuplink\">TBK</a></span><span style=\"font-size: 15px; color: #222222;\"> 420.</span></p><p style=\"text-indent: 0; padding-left: 20px; margin: 0 0 5px 48px;\"><span class=\"f_Normal\" style=\"font-size:15px;color:#222222;display:inline-block;width:20px;margin-left:-20px\">1-</span><span style=\"font-size: 15px; font-weight: bold; color: #222222;\">Genel ibra: </span><span style=\"font-size: 15px; color: #222222;\">Türk Hukukunda ibra sözleşmesi 01.07.2012 tarihinde yürürlüğe giren 6098 sayılı Türk Borçlar Kanunu’nda düzenlenmiş olup, 132. maddesinde </span><span style=\"font-size: 15px; font-style: italic; color: #222222;\">“Borcu doğuran işlem kanunen veya taraflarca belli bir şekle bağlı tutulmuş olsa bile borç, tarafların şekle bağlı olmaksızın yapacakları ibra sözleşmesiyle tamamen veya kısmen ortadan kaldırılabilir” </span><span style=\"font-size: 15px; color: #222222;\">hükmüne yer verilmiştir.</span></p><p style=\"text-indent: 0; padding-left: 20px; margin-left: 48px;\"><span class=\"f_Normal\" style=\"font-size:15px;color:#222222;display:inline-block;width:20px;margin-left:-20px\">2-</span><span style=\"font-size: 15px; font-weight: bold; color: #222222;\">İş ilişkisinde ibra: </span><span style=\"font-size: 15px; color: #222222;\">İş ilişkisinde borcun ibra yoluyla sona ermesi ise 6098 sayılı Kanun’un 420. maddesinde öngörülmüştür. Sözü edilen hükme göre, </span><span style=\"font-size: 15px; font-weight: bold; color: #222222;\">işçinin işveren­den alacağına ilişkin ibra sözleşmesinin</span><span style=\"font-size: 15px; color: #222222;\">:</span></p><p style=\"text-indent: 0; padding-left: 13px; margin-left: 48px;\"><span class=\"f_Normal\" style=\"font-size:15px;color:#222222;display:inline-block;width:13px;margin-left:-13px\">-</span><span style=\"font-size: 15px; color: #222222;\">Yazılı olması,</span></p><p style=\"text-indent: 0; padding-left: 13px; margin-left: 48px;\"><span class=\"f_Normal\" style=\"font-size:15px;color:#222222;display:inline-block;width:13px;margin-left:-13px\">-</span><span style=\"font-size: 15px; color: #222222;\">İbra tarihi itibarıyla sözleşmenin sona ermesinden başlayarak en az bir aylık sürenin geçmiş bulunması,</span></p><p style=\"text-indent: 0; padding-left: 13px; margin-left: 48px;\"><span class=\"f_Normal\" style=\"font-size:15px;color:#222222;display:inline-block;width:13px;margin-left:-13px\">-</span><span style=\"font-size: 15px; color: #222222;\">İbra konusu alacağın türünün ve miktarının açıkça belirtilmesi,</span></p><p style=\"text-indent: 0; padding-left: 13px; margin: 0 0 0 48px;\"><span class=\"f_Normal\" style=\"font-size:15px;color:#222222;display:inline-block;width:13px;margin-left:-13px\">-</span><span style=\"font-size: 15px; color: #222222;\">Ödemenin hak tutarına nazaran noksansız ve banka aracılığıyla yapılması, Şarttır.</span></p><p style=\"text-indent: 48px; margin: 0 0 16px 0;\"><span style=\"font-size: 15px; color: #222222;\">Bu unsurları taşımayan ibra sözleşmeleri veya ibraname kesin olarak hükümsüzdür. </span><span style=\"font-size: 15px; font-weight: bold; color: #222222;\">Hakkın gerçek tutarda ödendiğini ihtiva etmeyen </span><span style=\"font-size: 15px; color: #222222;\">ibra sözleşmeleri veya ibra beyanını muhtevi diğer ödeme belgeleri, içerdikleri miktarla sınırlı olarak makbuz hükmündedir.</span></p>\n\n<p style=\"text-indent: 48px; margin: 0 0 5px 0;\"><span style=\"font-size: 15px; font-weight: bold; text-decoration: underline;\">İBRA SÖZLEŞMESİNİN (İBRANAMENİN) ŞEKLİ VE İÇERİĞİ İLE İLGİLİ GEÇER­LİLİK ŞARTLARI:</span></p>\n\n<p style=\"text-indent: 48px;\"><span style=\"font-size: 15px; font-weight: bold; color: #c00000; text-decoration: underline;\">TBK 420’nci maddenin gerekçesinde de belirtildiği üzere</span><span style=\"font-size: 15px; font-weight: bold; color: #c00000;\">;</span></p>\n\n<p style=\"text-indent: 48px;\"><span style=\"font-size: 15px;\">İşçinin işverenden olan alacağına ilişkin ibra sözleşmesinin şekli ve içeriği yönünden geçerliliği iki koşulun birlikte gerçekleşmesine bağlanmıştır. Buna göre;</span></p>\n\n<p style=\"text-indent: 0; padding-left: 20px; margin-left: 48px;\"><span class=\"f_Normal\" style=\"font-weight:bold; font-size:15px;color:#C00000;display:inline-block;width:20px;margin-left:-20px\">1-</span><span style=\"font-size: 15px; font-weight: bold; color: #c00000;\">İbra sözleşmesi yazılı şekilde yapılmış olmalıdır.</span></p><p style=\"text-indent: 0; padding-left: 20px; margin: 0 0 16px 48px;\"><span class=\"f_Normal\" style=\"font-weight:bold; font-size:15px;color:#C00000;display:inline-block;width:20px;margin-left:-20px\">2-</span><span style=\"font-size: 15px; font-weight: bold; color: #c00000;\">Sözleşmede ibra konusu alacağın türü ve miktarı açıkça gösterilmiş olmalı­dır</span><span style=\"font-size: 15px; color: #c00000;\">. </span><span style=\"font-size: 15px;\">(Noterlikte yapılan ibranamede alacağın türü ve miktarı açıkça belirtilmelidir.)</span></p><p style=\"text-indent: 48px; margin: 0 0 5px 0;\"><span style=\"font-size: 15px; font-weight: bold; text-decoration: underline;\">İBRA SÖZLEŞMESİNİN (İBRANAMENİN) ŞEKLİ VE İÇERİĞİ İLE İLGİLİ OLMA­YAN DİĞER GEÇERLİLİK ŞARTLARI</span><span style=\"font-size: 15px;\">:</span></p>\n\n<p style=\"text-indent: 48px;\"><span style=\"font-size: 15px;\">İbra işleminin, şekli ve içeriği ile ilgili olmayan, </span><span style=\"font-size: 15px; font-weight: bold;\">doğrudan işvereni ilgilendiren ve uyulmamasının sadece işverenin kendi aleyhine sonuç doğuracak iki geçerlilik şartı daha vardır:</span></p>\n\n<p style=\"text-indent: 0; padding-left: 20px; margin-left: 48px;\"><span class=\"f_Normal\" style=\"font-size:15px;display:inline-block;width:20px;margin-left:-20px\">1-</span><span style=\"font-size: 15px;\">İbra tarihi itibarıyla sözleşmenin sona ermesinden başlayarak en az bir aylık süre­nin geçmiş bulunması</span></p><p style=\"text-indent: 0; padding-left: 20px; margin: 0 0 16px 48px;\"><span class=\"f_Normal\" style=\"font-size:15px;display:inline-block;width:20px;margin-left:-20px\">2-</span><span style=\"font-size: 15px;\">Ödemenin hak tutarına nazaran noksansız ve banka aracılığıyla yapılmasıdır.</span></p><p style=\"text-indent: 48px; margin: 0 0 5px 0;\"><span style=\"font-size: 15px; font-weight: bold; text-decoration: underline;\">NOTERİN GÖREVİ VE SORUMLULUĞU</span></p>\n\n<p style=\"text-indent: 48px;\"><span style=\"font-size: 15px;\">İbraname sözleşmesinin ya da tek taraflı ibranamenin dışarıda hazırlanarak getirilme­si veya noterde yazılması halinde noter tarafından yapılan işlem, belgenin altındaki imzanın onaylanmasıdır. Bu onaylama sırasında noterin dikkat etmesi gereken husus, şekil şartında bir noksanlık olmamasıdır. </span><span style=\"font-size: 15px; font-weight: bold;\">Bu şekil şartı da sözleşmede ya da tek taraflı ibranamede ibra konusu alacağın türü ve miktarının açıkça gösterilmesidir. </span><span style=\"font-size: 15px;\">Bunun bulunmaması onayla­nan imzaları değil, işlemin kendisini geçersiz kılar. Noterin görevi, imza onayı yaptığı bir bel­gede şekil şartlarının tam olarak bulunup bulunmadığını incelemektir. </span><span style=\"font-size: 15px; font-weight: bold;\">Şekil şartları </span><span style=\"font-size: 15px;\">noksan bir belgede imza onayının yapılmasının hukuki bir değeri bulunmamaktadır.</span></p>\n\n<p style=\"text-indent: 49px; margin: 0 0 4px 0;\"><span style=\"font-size: 15px;\">Sözleşmenin şekli ve içeriği ile ilgili olmaması nedeniyle noterin bir aylık süreyi ve banka makbuzunu araştırma zorunluluğu bulunmamaktadır. </span><span style=\"font-size: 15px; font-weight: bold; color: #c00000;\">Kanunda notere bu yönde bir görev de verilmemiştir. Bu görev ve belirtilen hususlara uyma işverene aittir. </span><span style=\"font-size: 15px; font-weight: bold; color: #c00000; text-decoration: underline;\">Uyulma­ması işveren aleyhine sonuç doğurur, işçi aleyhine bir sonuç doğurmaz</span><span style=\"font-size: 15px; font-weight: bold; color: #c00000;\">. Noterin, işve­ren adına hareket edip banka makbuzunu ve bir aylık süreyi araması görevi bulunma­maktadır.</span></p>\n\n<p style=\"text-indent: 49px; margin: 0 0 7px 0;\"><span style=\"font-size: 15px;\">İbra tarihi itibarıyla sözleşmenin sona ermesinden başlayarak en az bir aylık sürenin geçmiş bulunması ve ödemelerin banka kanalıyla yapılmış olması, </span><span style=\"font-size: 15px; font-weight: bold;\">noterin araması gereken hususlar olmadığından ibranamenin içine yazılması da gerekmemektedir</span><span style=\"font-size: 15px;\">. İbranamenin geçerliliğini etkileyecek olan bu iki husus işverenin dikkat etmesi ve araması gereken şartlar­dır. Noter, bu iki durum olmadığından bahisle ibranameyi onaylamaktan kaçınamaz. İşveren bu iki hususu dikkate almadan ibranameyi kabul etmiş ise sonucuna da kendisi katlanacaktır. İbranamenin ne zaman ve ne şekilde hüküm doğuracağına noter karar veremez. </span><span style=\"font-size: 15px; font-weight: bold;\">Her iki hu­susta da taraflar arasında bir tasarruf ilişkisi söz konusudur. </span><span style=\"font-size: 15px;\">Bu iki tasarrufi işlemin yeri­ne getirilip getirilmediğini kontrol etmek noterin görevi içinde değildir.</span></p>\n\n<p style=\"text-indent: 49px; margin: 0 0 7px 0;\"><span style=\"font-size: 15px; font-weight: bold;\">Miktar içeren ibraname sadece yazılı olduğu miktar için makbuz niteliğinde olup işvereni borcun tamamından kurtaramaz. İşverenin tamamen borçtan kurtulması için bir aylık süre ile ödemelerin banka kanalıyla yapılması kuralına da uyması gerekir. </span><span style=\"font-size: 15px; font-weight: bold; color: #c00000;\">İş­veren adına hareket edip banka makbuzunu ve bir aylık süreyi araması notere ait bir görev değildir. Bunu yapmaması noterin kendisine bir sorumluluk getirmez.</span></p>\n\n<p style=\"text-indent: 49px;\"><span style=\"font-size: 15px; text-decoration: underline;\">Nitekim Prof. Dr. E. Saba Özmen tarafından TNB’ye gönderilen görüşte de</span><span style=\"font-size: 15px;\">;</span></p>\n\n<p style=\"text-indent: 49px;\"><span style=\"font-size: 15px; font-style: italic;\">“Altını çizerek belirtmek gerekirse; borçlandırıcı işlem niteliğindeki sözleşmelerin ifa­sının tasarruf işlemi ile yapılmasında örneğin, bir satış sözleşmesinden doğan bedel ödeme borcunun ifasında tasarruf işleminin bağımsız hukuki varlığı karşısında </span><span style=\"font-size: 15px; font-style: italic; font-weight: bold; color: #c00000;\">Noterlerin hiçbir zaman tasarruf işleminin yapılıp yapılmadığı konusunda ne bir sorumlulukları ne de bir görevleri vardır.</span></p>\n\n<p style=\"text-indent: 49px; margin: 0 0 4px 0;\"><span style=\"font-size: 15px; font-style: italic;\">Bu gerekçe ile </span><span style=\"font-size: 15px;\"><a href=\"javascript:void(0);\" onclick=\"return hmshowPopup(event, popid_919693804, this);\" class=\"popuplink\">TBK</a></span><span style=\"font-size: 15px; font-style: italic;\"> m. 420 hükmü uyarınca </span><span style=\"font-size: 15px; font-style: italic; font-weight: bold;\">ödemelerin banka havalesi yolu ile yapılması gerekliliği karşısında, </span><span style=\"font-size: 15px; font-style: italic; font-weight: bold; color: #c00000;\">Noterlerin makbuz niteliğindeki &quot;ibra sözleşmesini&quot; veya &quot;ibranameyi&quot; düzenleme yükümlülüğünün havalenin yapıldığına dair dekontun geçerli olup olmadığını inceleme görevi ve sorumluluğu bulunduğundan söz edile­mez.”</span><span style=\"font-size: 15px; color: #c00000;\"> </span><span style=\"font-size: 15px;\">denilmiştir.</span></p>\n\n<p style=\"text-indent: 49px; margin: 0 0 33px 0;\"><span style=\"font-size: 15px; font-weight: bold; text-decoration: underline;\">Sonuç olarak</span><span style=\"font-size: 15px; font-weight: bold;\">; noterliklerde onaylanan ibra sözleşmelerinde ya da tek taraflı ibranamelerde, ibra konusu alacağın türü ve miktarının açıkça gösterilmiş olması dı­şında, ibra işleminin şekli ve içeriği ile ilgili olmayan, doğrudan işvereni ilgilendiren ve uyulmamasının işverenin kendi aleyhine sonuç doğuracak bir aylık süreyi ve ödemeye ilişkin banka makbuzunu aramaları gerekli değildir.</span></p>\n\n<p style=\"text-indent: 49px;\"><span style=\"font-size: 15px; font-weight: bold;\">Halûk Necdet TEKİN</span></p>\n\n<p style=\"text-indent: 49px;\"><span style=\"font-size: 15px; font-weight: bold;\">Türkiye Noterler Birliği</span></p>\n\n<p style=\"text-indent: 49px;\"><span style=\"font-size: 15px; font-weight: bold;\">Başkan Danışmanı</span></p>\n\n<p style=\"text-indent: 49px; margin: 0 0 7px 0;\"><span style=\"font-size: 12px; font-weight: bold;\">(Kişisel çalışma ve görüştür.)</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"ibra-noterin-gorevi-haluk-necdet-tekin.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:19:11.911513"
}