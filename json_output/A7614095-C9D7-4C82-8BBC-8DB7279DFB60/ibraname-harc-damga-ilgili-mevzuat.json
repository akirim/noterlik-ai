{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\ibraname-harc-damga-ilgili-mevzuat.html",
    "title": "İBRANAME HARÇ VE DAMGA VE İLGİLİ MEVZUAT",
    "description": "İbra iki tarafın icap ve kabulünün birleşmesi ile oluşan bir sözleşmedir. Ancak  borçlunun ibranamede imzasının bulunmaması akdin (ibranamenin) geçerliliğini engellemez....",
    "keywords": [
      "İBRANAME NEDİR VE TÜRK BORÇLAR KANUNUNDAKİ İLGİLİ MADDELER"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ İBRANAME HARÇ VE DAMGA VE İLGİLİ MEVZUAT Email Gönder İBRANAME HARÇ VE DAMGA VE İLGİLİ MEVZUAT << Fihrist-Ana sayfa >> İBRANAME  HARÇ VE DAMGA VE İLGİLİ MEVZUAT İBRANAMELER    GENELGE VE GENEL YAZILAR    MEVZUAT    46 SAYILI GENELGE İbra iki tarafın icap ve kabulünün birleşmesi ile oluşan bir sözleşmedir. Ancak  borçlunun ibranamede imzasının bulunmaması akdin (ibranamenin) geçerliliğini engellemez. İbraname ile mevcut alacak ortadan kalkar. İBRANAMELERDE HARÇ Umumi ve dolayısıyla değersiz ise harçlar kanununa bağlı 2 sayılı tarifenin II/11 maddesi uyarınca işlem başına (imza sayısına bakılmadan) maktu harç alınır. (Ancak taraflar arasında geçmiş tek veya belirli bir iki sözleşmeyi aşan ve daha geniş ilişkileri içine alan ve bu nedenle belirgin bir değer ihtiva etmeyen ibranamelerin umumi ibraname olarak değerlendirilmesi ve bu madde gereğince maktu harca tabi tutulması gerekir. Ziya Gökçe - Noterlik Tavsiyeleri El Kitabı 133. sayfa Değeri belli ibranamelerde ise tarifenin I/1 maddesi gereğince, imza başına nispi harç alınır. İbranameyi ibra edilende imzalamışsa umumi ibra dışındaki ibralarda nispi harç hesabında onunda imzası nazara alınır. İbra edilen kişilerin birden çok olması halinde harcın arttırılması gerekmez. Tek bir ibra edeni, birden çok vekilin temsil etmesi durumunda da yine tek imza üzerinden nispi harç alınır. İBRANAMELERDE DAMGA VERGİSİ Kişiler arası ilişkilerdeki makbuz ve ibra senetleri damga vergisinin kapsamı dışına çıkarıldığından, ibranameler damga vergisine tabi değildir. 488 Sayılı damga vergisi kanununun 4.maddesi gereğince, bir kağıdın tabi olacağı verginin tayini için o kağıdın mahiyetine bakılır ve buna göre tabloda yazılı vergisi bulunur. Kağıtların mahiyetinin tayininde,şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammum ettiği hüküm ve manaya bakılır” denildiğinden, eğer ibraname başlığı altında yapılan bir işlemde ilgili alacağını tahsil ettiğini beyan etmekle birlikte yeni bir düzenleme veya yeni bir yükümlülük altına girdiğini beyan ediyorsa, işlem taahhütname mahiyetine dönüşeceğinden, işlemin bu niteliğine göre damga vergisi tahakkuku gerekir. Bu durumda birbiriyle ilgili iki işlem bir arada bulunduğundan Harçlar kanunu 46. maddesi gereğince en yüksek harç alınmasını gerektiren iş üzerinden harç alınır. HİZMET SÖZLEŞMELERİNDE HARÇ VE DAMGA Hakkın gerçek tutarda ödendiğini ihtiva etmeyen ibra sözleşmeleri veya ibra beyanını muhtevi diğer ödeme belgeleri, içerdikleri miktarla sınırlı olarak makbuz hükmündedir. Bu halde dahi ödemelerin banka aracılığıyla yapılmış olması zorunludur. Demektedir. Borçlar Kanununa göre kanunen yazılı yapılması gereken bir sözleşmenin değiştirilmesi de yazılı olması gereklidir. Bu kural, resmi şekil içinde kullanılır. Yine Noterlik Kanununun 81.maddesi gereğince: Tamamlanmış bir sözleşmenin feshi, iptali, değiştirilmesi düzeltilmesi, evvelki sözleşmenin yapıldığı şekilde yeni bir işlemle yapılır dediğinden, dolayısıyla, noterlikte düzenleme şeklinde yapılan bir işlemle ilgili, ibranamenin de düzenleme şeklinde yapılması gereklidir. Makbuz ve ibra senetleri 1.1.1986 tarihinden itibaren Damga vergisinin kapsamı dışına çıkarılmıştır. Harç ve damga vergisi uygulaması bakımından, İbraname umumi ise değer söz konusu olmaz. Diğer ibranameler ise değerli olmak durumundadır. Kısmi ibrada değer, borcun ibra edilen kısmıdır. TÜRK BORÇLAR KANUNU MADDE 132 B. İbra MADDE 133 C. Yenileme MADDE 134 II. Cari hesaplarda MADDE 135 D. Birleşme MADDE 420 Ceza koşulu ve ibra Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "İBRANAME  HARÇ VE DAMGA VE İLGİLİ MEVZUAT",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fibraname-harc-damga-ilgili-mevzuat.html",
        "title": "",
        "target": "",
        "type": "internal"
      },
      {
        "text": "İBRANAME HARÇ VE DAMGA VE İLGİLİ MEVZUAT",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?ibraname-harc-damga-ilgili-mevzuat.html",
        "title": "",
        "target": "_top",
        "type": "internal"
      },
      {
        "text": "İBRANAMELER",
        "href": "ibraname.html",
        "title": "İBRANAMELER",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "ibraname-genelgeler-genelyazilar.html",
        "title": "İBRANAME - GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-ibraname.html",
        "title": "MEVZUAT-İBRANAME",
        "target": "",
        "type": "internal"
      },
      {
        "text": "46 SAYILI GENELGE",
        "href": "ibra-islemleri-hak-birlestirilmis-46-sayili-genelge.html",
        "title": "İBRA İŞLEMLERİ HAK. BİRLEŞTİRİLMİŞ 46 SAYILI GENELGE",
        "target": "",
        "type": "internal"
      },
      {
        "text": "Noterlik Kanununun 81.maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "MADDE 132",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "MADDE 133",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "MADDE 134",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "MADDE 135",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "MADDE 420",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "İBRANAME HARÇ VE DAMGA VE İLGİLİ MEVZUAT"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>İBRANAME HARÇ VE DAMGA VE İLGİLİ MEVZUAT</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"İBRANAME NEDİR VE TÜRK BORÇLAR KANUNUNDAKİ İLGİLİ MADDELER\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"İbra iki tarafın icap ve kabulünün birleşmesi ile oluşan bir sözleşmedir. Ancak &nbsp;borçlunun ibranamede imzasının bulunmaması akdin (ibranamenin) geçerliliğini engellemez....\" />\n\n   <link rel=\"canonical\" content=\"noterlikrehberi.net/rehber/index.html?ibraname-harc-damga-ilgili-mevzuat.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"ibraname-harc-damga-ilgili-mevzuat.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"İBRANAME NEDİR VE TÜRK BORÇLAR KANUNUNDAKİ İLGİLİ MADDELER\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"İBRANAME HARÇ VE DAMGA VE İLGİLİ MEVZUAT\",\n\n   mailsubject: \"Tavsiye: Noterlik Rehberi - İBRANAME HARÇ VE DAMGA VE İLGİLİ MEVZUAT &nbsp; &nbsp;İBRANAMELER&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;46 SAYILI GENELGE\",\n\n   sharesubject: \"Noterlik Rehberi - İBRANAME HARÇ VE DAMGA VE İLGİLİ MEVZUAT &nbsp; &nbsp;İBRANAMELER&nbsp; &nbsp;GENELGE VE GENEL YAZILAR&nbsp; &nbsp;MEVZUAT&nbsp; &nbsp;46 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"IBRANAME-HARC-DAMGA-ILGILI-MEVZUAT\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"ibraname-harc-damga-ilgili-mevzuat.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?ibraname-harc-damga-ilgili-mevzuat.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?ibraname-harc-damga-ilgili-mevzuat.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?ibraname-harc-damga-ilgili-mevzuat.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?ibraname-harc-damga-ilgili-mevzuat.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fibraname-harc-damga-ilgili-mevzuat.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>İBRANAME HARÇ VE DAMGA VE İLGİLİ MEVZUAT</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?ibraname-harc-damga-ilgili-mevzuat.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">İBRANAME &nbsp;HARÇ VE DAMGA VE İLGİLİ MEVZUAT</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"ibraname.html\" class=\"topiclink\" title=\"İBRANAMELER\">İBRANAMELER</a>  &nbsp; <a href=\"ibraname-genelgeler-genelyazilar.html\" class=\"topiclink\" title=\"İBRANAME - GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"mevzuat-ibraname.html\" class=\"topiclink\" title=\"MEVZUAT-İBRANAME\">MEVZUAT</a>  &nbsp; <a href=\"ibra-islemleri-hak-birlestirilmis-46-sayili-genelge.html\" class=\"topiclink\" title=\"İBRA İŞLEMLERİ HAK. BİRLEŞTİRİLMİŞ 46 SAYILI GENELGE\">46 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">&nbsp;</p>\n\n<p>İbra iki tarafın icap ve kabulünün birleşmesi ile oluşan bir sözleşmedir. Ancak &nbsp;borçlunun ibranamede imzasının bulunmaması akdin (ibranamenin) geçerliliğini engellemez. İbraname ile mevcut alacak ortadan kalkar.</p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">İBRANAMELERDE HARÇ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Umumi ve dolayısıyla değersiz ise harçlar kanununa bağlı 2 sayılı tarifenin II/11 maddesi uyarınca işlem başına (imza sayısına bakılmadan) maktu harç alınır. (Ancak taraflar arasında geçmiş tek veya belirli bir iki sözleşmeyi aşan ve daha geniş ilişkileri içine alan ve bu nedenle belirgin bir değer ihtiva etmeyen ibranamelerin umumi ibraname olarak değerlendirilmesi ve bu madde gereğince maktu harca tabi tutulması gerekir. Ziya Gökçe - Noterlik Tavsiyeleri El Kitabı 133. sayfa</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Değeri belli ibranamelerde ise tarifenin I/1 maddesi gereğince, imza başına nispi harç alınır. İbranameyi ibra edilende imzalamışsa umumi ibra dışındaki ibralarda nispi harç hesabında onunda imzası nazara alınır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İbra edilen kişilerin birden çok olması halinde harcın arttırılması gerekmez. Tek bir ibra edeni, birden çok vekilin temsil etmesi durumunda da yine tek imza üzerinden nispi harç alınır.</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İ</span><span class=\"f_Arial12\" style=\"font-weight: bold;\">BRANAMELERDE DAMGA VERGİSİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kişiler arası ilişkilerdeki makbuz ve ibra senetleri damga vergisinin kapsamı dışına çıkarıldığından, ibranameler damga vergisine tabi değildir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">488 Sayılı damga vergisi kanununun 4.maddesi gereğince, bir kağıdın tabi olacağı verginin tayini için o kağıdın mahiyetine bakılır ve buna göre tabloda yazılı vergisi bulunur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kağıtların mahiyetinin tayininde,şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammum ettiği hüküm ve manaya bakılır” denildiğinden, eğer ibraname başlığı altında yapılan bir işlemde ilgili alacağını tahsil ettiğini beyan etmekle birlikte yeni bir düzenleme veya yeni bir yükümlülük altına girdiğini beyan ediyorsa, işlem taahhütname mahiyetine dönüşeceğinden, işlemin bu niteliğine göre damga vergisi tahakkuku gerekir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu durumda birbiriyle ilgili iki işlem bir arada bulunduğundan Harçlar kanunu 46. maddesi gereğince en yüksek harç alınmasını gerektiren iş üzerinden harç alınır.</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">HİZMET SÖZLEŞMELERİNDE HARÇ VE DAMGA</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Hakkın gerçek tutarda ödendiğini ihtiva etmeyen ibra sözleşmeleri veya ibra beyanını muhtevi diğer ödeme belgeleri, içerdikleri miktarla sınırlı olarak makbuz hükmündedir. Bu halde dahi ödemelerin banka aracılığıyla yapılmış olması zorunludur. Demektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Borçlar Kanununa göre kanunen yazılı yapılması gereken bir sözleşmenin değiştirilmesi de yazılı olması gereklidir. Bu kural, resmi şekil içinde kullanılır. Yine </span><a href=\"javascript:void(0);\" onclick=\"return hmshowPopup(event, popid_115299665, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 81.maddesi</a> gereğince<span class=\"f_Arial12\">: Tamamlanmış bir sözleşmenin feshi, iptali, değiştirilmesi düzeltilmesi, evvelki sözleşmenin yapıldığı şekilde yeni bir işlemle yapılır dediğinden, dolayısıyla, noterlikte düzenleme şeklinde yapılan bir işlemle ilgili, ibranamenin de düzenleme şeklinde yapılması gereklidir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Makbuz ve ibra senetleri 1.1.1986 tarihinden itibaren Damga vergisinin kapsamı dışına çıkarılmıştır. Harç ve damga vergisi uygulaması bakımından, İbraname umumi ise değer söz konusu olmaz. Diğer ibranameler ise değerli olmak durumundadır. Kısmi ibrada değer, borcun ibra edilen kısmıdır.</span></p>\n\n<hr style=\"height:1px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p class=\"p_Normal\"><span style=\"font-weight: bold;\">TÜRK BORÇLAR KANUNU</span></p>\n\n<p class=\"p_Normal\">&nbsp;</p>\n\n<p class=\"p_Normal\"><a href=\"javascript:void(0);\" onclick=\"return hmshowPopup(event, popid_919688292, this);\" class=\"popuplink\">MADDE 132</a> B. İbra</p>\n\n<p class=\"p_Normal\">&nbsp;</p>\n\n<p><a href=\"javascript:void(0);\" onclick=\"return hmshowPopup(event, popid_919688293, this);\" class=\"popuplink\">MADDE 133 </a>C. Yenileme </p>\n\n<p><span style=\"font-size: 13px; color: #000000;\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_919688294, this);\" class=\"popuplink\">MADDE 134</a> II. Cari hesaplarda &nbsp; &nbsp;</p>\n\n<p><span style=\"font-size: 13px; color: #000000;\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_919688295, this);\" class=\"popuplink\">MADDE 135 </a>D. Birleşme</p>\n\n<hr style=\"height:0px; color:#000000; border-width:0; background-color:#000000;\" /><p><span style=\"font-size: 13px; color: #000000;\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_919693804, this);\" class=\"popuplink\">MADDE 420</a> Ceza koşulu ve ibra</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"ibraname-harc-damga-ilgili-mevzuat.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:19:12.263074"
}