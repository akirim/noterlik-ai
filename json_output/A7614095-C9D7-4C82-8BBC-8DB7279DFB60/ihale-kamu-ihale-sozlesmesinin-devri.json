{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\ihale-kamu-ihale-sozlesmesinin-devri.html",
    "title": "KAMU İHALE SÖZLEŞMESİNİN 7161 SAYILI KANUN GEREĞİ DEVRİ",
    "description": "Yayın Tarihi:18.09.2019 Yayınlayan:AYDIN KAHRAMAN Konu:Kamu ihale sözleşmesinin 7161 sayılı Kanun gereği devri İçerik:Mali Danışmanlık-164-33933 Konu: Devir Sözleşmesi hk.  3",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KAMU İHALE SÖZLEŞMESİNİN 7161 SAYILI KANUN GEREĞİ DEVRİ Email Gönder KAMU İHALE SÖZLEŞMESİNİN 7161 SAYILI KANUN GEREĞİ DEVRİ << Fihrist-Ana sayfa >> KAMU İHALE SÖZLEŞMESİNİN 7161 SAYILI KANUN GEREĞİ DEVRİ İHALE SÖZ    38 SAYILI GENELGE     GEN VE GENEL YAZILAR    MEVZUAT    TNB-MALİ-DANIŞM-GÖRÜŞ Yayın Tarihi:18.09.2019 Yayınlayan:AYDIN KAHRAMAN Konu:Kamu ihale sözleşmesinin 7161 sayılı Kanun gereği devri İçerik:Mali Danışmanlık-164-33933 Konu: Devir Sözleşmesi hk. 31.07.2019 Sayın ......... Noteri İlgi: 17.07.2019 günlü ve 2019/74 sayılı yazınız. İlgi yazınızda, yazınız ekinde fotokopisi bulunan “Devir Sözleşmesi” başlıklı işlemde harç ve damga vergisi istisnası olup olmadığı konusunda Birliğimiz görüşü talep edilmektedir.   Bahse konu sözleşmenin incelenmesi neticesinde, 4734 sayılı Kamu İhale Kanununun 20 nci maddesine göre belli istekliler arasında ihalesi yapılmış olan “Gazipaşa – 5. Bölge Hududu Yolu Km: 61+400 - 74+019,36 Kesiminin Yapım İşi” ile ilgili imzalanmış olan sözleşmenin devredilmesine ilişkin olarak düzenlendiği anlaşılmaktadır. Bilindiği üzere; 18.01.2019 günlü ve 30659 sayılı Resmi Gazete’ de yayımlanan 7161 sayılı Vergi Kanunları İle Bazı Kanun ve Kanun Hükmünde Kararnamelerde Değişiklik Yapılmasına Dair Kanun’un 32 nci maddesi ile 4735 sayılı Kamu İhale Sözleşmeleri Kanununa eklenen “Sözleşmelerin tasfiyesi veya devri” başlıklı ek maddede yer alan hüküm gereğince, 31.08.2018 tarihinden önce 4734 sayılı Kanuna göre ihalesi yapılarak sözleşmeye bağlanan işlerin yapım aşamasında ortaya çıkan ve maddede belirtilen gereksinimler ve prensipler çerçevesinde ihale sözleşmelerinin devir ve feshinde düzenlenen kağıtlar damga vergisine tabi tutulmayacaktır. Bu husus Birliğimizce yayımlanmış olan 06.02.2019 günlü ve Mali Danışmanlık-36-4062 (2019/26) sayılı Genel Yazımız ile tüm noterliklere duyurulmuştur. Söz konusu maddenin yürürlüğünü izleyen 60 günlük sürenin (18.03.2019 tarihi) sonrasında yapılacak fesih ve devirler bakımından istisna uygulanabilmesi için, ilgili müteahhidin fesih ve devir talebini idareye yazılı olarak bildirmesi kaydıyla, idare tarafından Hazine ve Maliye Bakanlığının da görüşü alınarak idarenin uygun görüşü ile sözleşme feshedilip tasfiye edilebilir veya devredilebilir. Ancak müteahhidin fesih ve devir talebini 60 günlük süre içerisinde yapmış olduğunun ihale makamından alınan bir yazı ile belgelenmesi gerekecektir. Yazınız ekinde yer alan Karayolları Genel Müdürlüğü Yol Yapım Daire Başkanlığınca düzenlenmiş olan 25.06.2019 günlü ve 176013 sayılı yazıda özetle, “… Söz konusu Kanun değişiklikleri kapsamında süresi içinde verilen ilgi dilekçe ve dosya Hazine ve Maliye Bakanlığı’nın görüşü ile Ulaştırma ve Altyapı Bakanlığımız ile Kurumumuzun kararı ile uygun görülmüştür. …” denilmektedir. Buna göre, yazınız ekinde yer alan, devir sözleşmesinin noterliğinizce onaylanması esnasında damga vergisi tahsil edilmeksizin, devir edilmek istenilen sözleşmede yer alan değer üzerinden nispi harç tahsil edilmesi gerekmektedir. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir. Bilgilerinizi rica ederim. Dursun CİN Başkan 30/07/2019 Mali Danışmanlık Per.  : N.ALTINDAL 30/07/2019 Mali Danışman Yard.    : M.M.ÖKDEM 30/07/2019 Mali Danışman Yard.    : Ş.KILIÇ 30/07/2019 Genel Sekreter Yard.    : B.EMEL 30/07/2019 Genel Sekreter              : Dr. İ.GÜL Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KAMU İHALE SÖZLEŞMESİNİN 7161 SAYILI KANUN GEREĞİ DEVRİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fihale-kamu-ihale-sozlesmesinin-devri.html",
        "title": "",
        "target": "",
        "type": "internal"
      },
      {
        "text": "KAMU İHALE SÖZLEŞMESİNİN 7161 SAYILI KANUN GEREĞİ DEVRİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?ihale-kamu-ihale-sozlesmesinin-devri.html",
        "title": "",
        "target": "_top",
        "type": "internal"
      },
      {
        "text": "İHALE SÖZ",
        "href": "ihale-sozlesmesi.html",
        "title": "İHALE SÖZLEŞMESİ",
        "target": "",
        "type": "internal"
      },
      {
        "text": "38 SAYILI GENELGE",
        "href": "sozlesmeler-hak-birlestirilmis-38-sayili-genelge.html#ihaleszlemeleri",
        "title": "SÖZLEŞMELER - DİĞER BAZI SÖZLEŞMELER HAK.BİRLEŞTİRİLMİŞ 38 SAYILI GENELGE",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "ihale-genelge-genelyazilar.html",
        "title": "İHALE - GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "ihale-sozlesmesi.html#mevzuat",
        "title": "İHALE SÖZLEŞMESİ MEVZUATI",
        "target": "",
        "type": "internal"
      },
      {
        "text": "TNB-MALİ-DANIŞM-GÖRÜŞ",
        "href": "ihale-tnb-mali-danismanlik-gorusleri.html",
        "title": "İHALE HAK.TNB-MALİ-DANIŞMANLIK-GÖRÜŞLERİ",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KAMU İHALE SÖZLEŞMESİNİN 7161 SAYILI KANUN GEREĞİ DEVRİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KAMU İHALE SÖZLEŞMESİNİN 7161 SAYILI KANUN GEREĞİ DEVRİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:18.09.2019 Yayınlayan:AYDIN KAHRAMAN Konu:Kamu ihale sözleşmesinin 7161 sayılı Kanun gereği devri İçerik:Mali Danışmanlık-164-33933 Konu:&nbsp;Devir Sözleşmesi hk. &nbsp;3\" />\n\n   <link rel=\"canonical\" content=\"noterlikrehberi.net/rehber/index.html?ihale-kamu-ihale-sozlesmesinin-devri.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"ihale-kamu-ihale-sozlesmesinin-devri.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KAMU İHALE SÖZLEŞMESİNİN 7161 SAYILI KANUN GEREĞİ DEVRİ\",\n\n   mailsubject: \"Tavsiye: Noterlik Rehberi - KAMU İHALE SÖZLEŞMESİNİN 7161 SAYILI KANUN GEREĞİ DEVRİ &nbsp; &nbsp;İHALE SÖZ&nbsp; &nbsp;38 SAYILI GENELGE &nbsp; &nbsp;GEN VE GENEL YAZILAR&nbsp; &nbsp;MEVZUAT&nbsp; &nbsp;TNB-MALİ-DANIŞM-GÖRÜŞ\",\n\n   sharesubject: \"Noterlik Rehberi - KAMU İHALE SÖZLEŞMESİNİN 7161 SAYILI KANUN GEREĞİ DEVRİ &nbsp; &nbsp;İHALE SÖZ&nbsp; &nbsp;38 SAYILI GENELGE &nbsp; &nbsp;GEN VE GENEL YAZILAR&nbsp; &nbsp;MEVZUAT&nbsp; &nbsp;TNB-MALİ-DANIŞM-GÖRÜŞ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"IHALE-KAMU-IHALE-SOZLESMESININ-DEVRI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"ihale-kamu-ihale-sozlesmesinin-devri.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?ihale-kamu-ihale-sozlesmesinin-devri.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?ihale-kamu-ihale-sozlesmesinin-devri.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?ihale-kamu-ihale-sozlesmesinin-devri.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?ihale-kamu-ihale-sozlesmesinin-devri.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fihale-kamu-ihale-sozlesmesinin-devri.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KAMU İHALE SÖZLEŞMESİNİN 7161 SAYILI KANUN GEREĞİ DEVRİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?ihale-kamu-ihale-sozlesmesinin-devri.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KAMU İHALE SÖZLEŞMESİNİN 7161 SAYILI KANUN GEREĞİ DEVRİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"ihale-sozlesmesi.html\" class=\"topiclink\" title=\"İHALE SÖZLEŞMESİ\">İHALE SÖZ</a>  &nbsp; <a href=\"sozlesmeler-hak-birlestirilmis-38-sayili-genelge.html#ihaleszlemeleri\" class=\"topiclink\" title=\"SÖZLEŞMELER - DİĞER BAZI SÖZLEŞMELER HAK.BİRLEŞTİRİLMİŞ 38 SAYILI GENELGE\">38 SAYILI GENELGE </a>  &nbsp; <a href=\"ihale-genelge-genelyazilar.html\" class=\"topiclink\" title=\"İHALE - GENELGE VE GENEL YAZILAR\">GEN VE GENEL YAZILAR</a>  &nbsp; <a href=\"ihale-sozlesmesi.html#mevzuat\" class=\"topiclink\" title=\"İHALE SÖZLEŞMESİ MEVZUATI\">MEVZUAT</a>  &nbsp; <a href=\"ihale-tnb-mali-danismanlik-gorusleri.html\" class=\"topiclink\" title=\"İHALE HAK.TNB-MALİ-DANIŞMANLIK-GÖRÜŞLERİ\">TNB-MALİ-DANIŞM-GÖRÜŞ</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:18.09.2019</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:AYDIN KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:Kamu ihale sözleşmesinin 7161 sayılı Kanun gereği devri</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İçerik:Mali Danışmanlık-164-33933</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu: Devir Sözleşmesi hk.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">31.07.2019</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">Sayın ......... Noteri</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi: 17.07.2019 günlü ve 2019/74 sayılı yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; İlgi yazınızda, yazınız ekinde fotokopisi bulunan “Devir Sözleşmesi” başlıklı işlemde harç ve damga vergisi istisnası olup olmadığı konusunda Birliğimiz görüşü talep edilmektedir.  &nbsp;Bahse konu sözleşmenin incelenmesi neticesinde, 4734 sayılı Kamu İhale Kanununun 20 nci maddesine göre belli istekliler arasında ihalesi yapılmış olan “Gazipaşa – 5. Bölge Hududu Yolu Km: 61+400 - 74+019,36 Kesiminin Yapım İşi” ile ilgili imzalanmış olan sözleşmenin devredilmesine ilişkin olarak düzenlendiği anlaşılmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Bilindiği üzere;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 18.01.2019 günlü ve 30659 sayılı Resmi Gazete’ de yayımlanan 7161 sayılı Vergi Kanunları İle Bazı Kanun ve Kanun Hükmünde Kararnamelerde Değişiklik Yapılmasına Dair Kanun’un 32 nci maddesi ile 4735 sayılı Kamu İhale Sözleşmeleri Kanununa eklenen “Sözleşmelerin tasfiyesi veya devri” başlıklı ek maddede yer alan hüküm gereğince,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 31.08.2018 tarihinden önce 4734 sayılı Kanuna göre ihalesi yapılarak sözleşmeye bağlanan işlerin yapım aşamasında ortaya çıkan ve maddede belirtilen gereksinimler ve prensipler çerçevesinde ihale sözleşmelerinin devir ve feshinde düzenlenen kağıtlar damga vergisine tabi tutulmayacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Bu husus Birliğimizce yayımlanmış olan 06.02.2019 günlü ve Mali Danışmanlık-36-4062 (2019/26) sayılı Genel Yazımız ile tüm noterliklere duyurulmuştur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Söz konusu maddenin yürürlüğünü izleyen 60 günlük sürenin (18.03.2019 tarihi) sonrasında yapılacak fesih ve devirler bakımından istisna uygulanabilmesi için, ilgili müteahhidin fesih ve devir talebini idareye yazılı olarak bildirmesi kaydıyla, idare tarafından Hazine ve Maliye Bakanlığının da görüşü alınarak idarenin uygun görüşü ile sözleşme feshedilip tasfiye edilebilir veya devredilebilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Ancak müteahhidin fesih ve devir talebini 60 günlük süre içerisinde yapmış olduğunun ihale makamından alınan bir yazı ile belgelenmesi gerekecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yazınız ekinde yer alan Karayolları Genel Müdürlüğü Yol Yapım Daire Başkanlığınca düzenlenmiş olan 25.06.2019 günlü ve 176013 sayılı yazıda özetle,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; “…</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Söz konusu Kanun değişiklikleri kapsamında süresi içinde verilen ilgi dilekçe ve dosya Hazine ve Maliye Bakanlığı’nın görüşü ile Ulaştırma ve Altyapı Bakanlığımız ile Kurumumuzun kararı ile uygun görülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; …”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Buna göre, yazınız ekinde yer alan, devir sözleşmesinin noterliğinizce onaylanması esnasında damga vergisi tahsil edilmeksizin, devir edilmek istenilen sözleşmede yer alan değer üzerinden nispi harç tahsil edilmesi gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp;Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp;Bilgilerinizi rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dursun CİN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Başkan</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/07/2019 Mali Danışmanlık Per.  : N.ALTINDAL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/07/2019 Mali Danışman Yard.  &nbsp; : M.M.ÖKDEM</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/07/2019 Mali Danışman Yard.  &nbsp; : Ş.KILIÇ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/07/2019 Genel Sekreter Yard.  &nbsp; : B.EMEL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/07/2019 Genel Sekreter  &nbsp; &nbsp; &nbsp; &nbsp; &nbsp; &nbsp; : Dr. İ.GÜL</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"ihale-kamu-ihale-sozlesmesinin-devri.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:19:17.466855"
}