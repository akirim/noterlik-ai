{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\imza-atamayanlarin_-muhatapli-islemler.html",
    "title": "İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT",
    "description": "Yayın Tarihi:13.12.2019 Yayınlayan:AYDIN KAHRAMAN Konu:imza atamayanların, muhataplı olan işlemlerinde damga, harç ve değerli kağıt İçerik:Mali Danışmanlık-263-55398 -13/12/2019",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT Email Gönder İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT << Fihrist-Ana sayfa >> İMZA ATAMAYANLARIN, MUHATAPLI OLAN İŞLEMLERİNDE DAMGA, HARÇ VE DEĞERLİ KAĞIT SÖZLEŞMELER    DİĞER SÖZ.    MEVZUAT    GENELGE VE GENEL YAZILAR    T.N.B MEVZUATI Yayın Tarihi:13.12.2019 Yayınlayan:AYDIN KAHRAMAN Konu:imza atamayanların, muhataplı olan işlemlerinde damga, harç ve değerli kağıt İçerik:Mali Danışmanlık-263-55398 -13/12/2019 Sayın …….. Noteri İlgi: 31.10.2019 günlü ve 2019/Muh. sayılı yazınız. İlgide kayıtlı yazınızda, HMUK 206 ncı maddesi gereğince imza atamayanlar/okuma yazma bilmeyenlerin noterlik işlemlerinin düzenleme şeklinde yapılması gerektiği ve bu kişilerin, yasa gereği, harç, damga vergisi ve değerli kağıttan muaf olduğu belirtilmiş,Bankalarca, bu kapsamdaki kişilere kullandırılacak kredilere ilişkin olarak düzenlenmek istenilen sözleşmelerde yalnızca okuma-yazma bilmeyenlerin parmak izi/mühür basmaları durumunda değerli kağıt bedeli tahsil edilip edilmeyeceği hususunda Birliğimiz görüşü talep edilmektedir. Yönetim Kurulumuzun 02.12.2019 günlü toplantısında görüşülen konu hakkında aşağıda yer alan görüşün bildirilmesine karar verilmiştir. Bilindiği üzere, 6100 sayılı Hukuk Muhakemeleri Kanununun \"İmza Atamayanların Durumu\" başlıklı 206 ncı madde hükmü ile imza atamayanların mühür veya bir alet ya da parmak izi kullanmak suretiyle yapacakları hukuki işlemleri içeren belgelerin senet niteliğini taşıyabilmesi ancak söz konusu belgelerin noterler tarafından düzenleme biçiminde oluşturulmasına bağlanmış, imza atamayanlara vergi ve harç muafiyeti sağlanmıştır. Bu kapsamda, anılan muafiyet hükmünün kötü niyetli kişilerin korunmasını amaçladığının kabulünün mümkün olmadığı göz önünde bulundurularak, okuryazar olmayan veya iki elin de olmaması, görme engelli olunması gibi objektif ve fiziki nedenlerle imza atmaya muktedir olmayan kimselerin yapacakları hukuki işlemleri içeren tüm belgelerin, senet niteliği taşıyabilmesi için noterler tarafından düzenleme şeklinde oluşturulması gerekmektedir. Yukarıda yapılan açıklamalar çerçevesinde, 6100 sayılı Kanunun 206 ncı maddesinin üçüncü fıkrası ile \"imza atamayanlara\" tanınan muafiyet uyarınca, söz konusu madde kapsamında noterlerde düzenlenen belgeler nedeniyle imza atamayanlardan harç, damga vergisi ve değerli kağıt bedeli aranılmaması gerekmektedir. Bu husus, 2011/102 ve 2014/121 sayılı Genel Yazılarımız ile 2014/2 sayılı Genelgemiz ile duyurulmuştur. Ancak, imza atamayan şahıs ile birlikte işleme taraf olan, imza atabilen, gerçek ve tüzel kişilerden, işlemin mahiyetine göre, harç, damga vergisi ve değerli kağıt bedelinin tahsil edileceği tabiidir. Diğer taraftan, 2004/1 sayılı Genelgemizde duyurulduğu üzere, kredi sözleşmelerinin taraflarına bakılmaksızın harç ve damga vergisinden istisna edilmiş olması, Düzenleme şeklinde yapılması gereken sözleşmelerde muhatabın da imzasının bulunmasının zorunlu olması hususu, birlikte değerlendirildiğinde, Bir tarafında imza atamayanların bulunduğu düzenlemeye tabi kredi sözleşmesine, işlemin diğer tarafının da imza koyması gerekliliğinden hareketle, damga vergisi ve harç gerektirmeyen kredi sözleşmesi sebebiyle sadece değerli kağıt bedelinin tahsil edilmesi gerekmektedir. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgi edinilmesini rica ederim. Dursun CİN Başkan 11/12/2019 Mali Danışmanlık Per. :N.ALTINDAL 11/12/2019 Mali Danışman Yard.   :M.M.ÖKDEM 11/12/2019 Mali Danışman             :A.KAHRAMAN /2019 Genel Sekreter Yard.   :B.EMEL /2019 Genel Sekreter            :Dr.İ.GÜL Güncelleme: 05.02.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "İMZA ATAMAYANLARIN, MUHATAPLI OLAN İŞLEMLERİNDE DAMGA, HARÇ VE DEĞERLİ KAĞIT",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fimza-atamayanlarin_-muhatapli-islemler.html",
        "title": "",
        "target": "",
        "type": "internal"
      },
      {
        "text": "İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?imza-atamayanlarin_-muhatapli-islemler.html",
        "title": "",
        "target": "_top",
        "type": "internal"
      },
      {
        "text": "SÖZLEŞMELER",
        "href": "sozlesmeler.html",
        "title": "SÖZLEŞMELER DİZİNİ",
        "target": "",
        "type": "internal"
      },
      {
        "text": "DİĞER SÖZ.",
        "href": "diger-sozlesmeleri-dizini.html",
        "title": "DİĞER SÖZLEŞMELER",
        "target": "",
        "type": "internal"
      },
      {
        "text": "MEVZUAT",
        "href": "sozlesmeler-mevzuati.html",
        "title": "SÖZLEŞMELER MEVZUATI",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "sozlesmeler-hakkinda-genelge-genel-yazilar.html",
        "title": "SÖZLEŞMELER HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "düzenleme",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Güncelleme: 05.02.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:13.12.2019 Yayınlayan:AYDIN KAHRAMAN Konu:imza atamayanların, muhataplı olan işlemlerinde damga, harç ve değerli kağıt İçerik:Mali Danışmanlık-263-55398 -13/12/2019\" />\n\n   <link rel=\"canonical\" content=\"noterlikrehberi.net/rehber/index.html?imza-atamayanlarin_-muhatapli-islemler.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"imza-atamayanlarin_-muhatapli-islemler.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT\",\n\n   mailsubject: \"Tavsiye: Noterlik Rehberi - İMZA ATAMAYANLARIN, MUHATAPLI OLAN İŞLEMLERİNDE DAMGA, HARÇ VE DEĞERLİ KAĞIT &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - İMZA ATAMAYANLARIN, MUHATAPLI OLAN İŞLEMLERİNDE DAMGA, HARÇ VE DEĞERLİ KAĞIT &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"IMZA-ATAMAYANLARIN_-MUHATAPLI-ISLEMLER\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"imza-atamayanlarin_-muhatapli-islemler.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?imza-atamayanlarin_-muhatapli-islemler.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?imza-atamayanlarin_-muhatapli-islemler.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?imza-atamayanlarin_-muhatapli-islemler.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?imza-atamayanlarin_-muhatapli-islemler.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fimza-atamayanlarin_-muhatapli-islemler.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>İMZA ATAMAYANLARIN, MUHATAPLI OLAN İŞL DAMGA HARÇ DEĞERLİ KAĞIT</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?imza-atamayanlarin_-muhatapli-islemler.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">İMZA ATAMAYANLARIN, MUHATAPLI OLAN İŞLEMLERİNDE DAMGA, HARÇ VE DEĞERLİ KAĞIT</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sozlesmeler.html\" class=\"topiclink\" title=\"SÖZLEŞMELER DİZİNİ\">SÖZLEŞMELER</a>  &nbsp; <a href=\"diger-sozlesmeleri-dizini.html\" class=\"topiclink\" title=\"DİĞER SÖZLEŞMELER\">DİĞER SÖZ.</a>  &nbsp; <a href=\"sozlesmeler-mevzuati.html\" class=\"topiclink\" title=\"SÖZLEŞMELER MEVZUATI\">MEVZUAT</a>  &nbsp; <a href=\"sozlesmeler-hakkinda-genelge-genel-yazilar.html\" class=\"topiclink\" title=\"SÖZLEŞMELER HAKKINDA GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"margin: 0 0 13px 0;\">Yayın Tarihi:13.12.2019</p>\n\n<p style=\"margin: 0 0 13px 0;\">Yayınlayan:AYDIN KAHRAMAN</p>\n\n<p style=\"margin: 0 0 13px 0;\">Konu:imza atamayanların, muhataplı olan işlemlerinde damga, harç ve değerli kağıt</p>\n\n<p style=\"margin: 0 0 13px 0;\">İçerik:Mali Danışmanlık-263-55398 -13/12/2019</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">Sayın …….. Noteri</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">İlgi: 31.10.2019 günlü ve 2019/Muh. sayılı yazınız.</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">İlgide kayıtlı yazınızda, HMUK 206 ncı maddesi gereğince imza atamayanlar/okuma yazma bilmeyenlerin noterlik işlemlerinin düzenleme şeklinde yapılması gerektiği ve bu kişilerin, yasa gereği, harç, damga vergisi ve değerli kağıttan muaf olduğu belirtilmiş,Bankalarca, bu kapsamdaki kişilere kullandırılacak kredilere ilişkin olarak düzenlenmek istenilen sözleşmelerde yalnızca okuma-yazma bilmeyenlerin parmak izi/mühür basmaları durumunda değerli kağıt bedeli tahsil edilip edilmeyeceği hususunda Birliğimiz görüşü talep edilmektedir.</p>\n\n<p style=\"margin: 0 0 13px 0;\">Yönetim Kurulumuzun 02.12.2019 günlü toplantısında görüşülen konu hakkında aşağıda yer alan görüşün bildirilmesine karar verilmiştir.</p>\n\n<p style=\"margin: 0 0 13px 0;\">Bilindiği üzere, 6100 sayılı Hukuk Muhakemeleri Kanununun &quot;İmza Atamayanların Durumu&quot; başlıklı 206 ncı madde hükmü ile imza atamayanların mühür veya bir alet ya da parmak izi kullanmak suretiyle yapacakları hukuki işlemleri içeren belgelerin senet niteliğini taşıyabilmesi ancak söz konusu belgelerin noterler tarafından <a href=\"javascript:void(0);\" onclick=\"return hmshowPopup(event, popid_956078091X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">düzenleme</a> biçiminde oluşturulmasına bağlanmış, imza atamayanlara vergi ve harç muafiyeti sağlanmıştır.</p>\n\n<p style=\"margin: 0 0 13px 0;\">Bu kapsamda, anılan muafiyet hükmünün kötü niyetli kişilerin korunmasını amaçladığının kabulünün mümkün olmadığı göz önünde bulundurularak, okuryazar olmayan veya iki elin de olmaması, görme engelli olunması gibi objektif ve fiziki nedenlerle imza atmaya muktedir olmayan kimselerin yapacakları hukuki işlemleri içeren tüm belgelerin, senet niteliği taşıyabilmesi için noterler tarafından düzenleme şeklinde oluşturulması gerekmektedir.</p>\n\n<p style=\"margin: 0 0 13px 0;\">Yukarıda yapılan açıklamalar çerçevesinde, 6100 sayılı Kanunun 206 ncı maddesinin üçüncü fıkrası ile &quot;imza atamayanlara&quot; tanınan muafiyet uyarınca, söz konusu madde kapsamında noterlerde düzenlenen belgeler nedeniyle imza atamayanlardan harç, damga vergisi ve değerli kağıt bedeli aranılmaması gerekmektedir.</p>\n\n<p style=\"margin: 0 0 13px 0;\">Bu husus, 2011/102 ve 2014/121 sayılı Genel Yazılarımız ile 2014/2 sayılı Genelgemiz ile duyurulmuştur.</p>\n\n<p style=\"margin: 0 0 13px 0;\">Ancak, imza atamayan şahıs ile birlikte işleme taraf olan, imza atabilen, gerçek ve tüzel kişilerden, işlemin mahiyetine göre, harç, damga vergisi ve değerli kağıt bedelinin tahsil edileceği tabiidir.</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;Diğer taraftan, 2004/1 sayılı Genelgemizde duyurulduğu üzere, kredi sözleşmelerinin taraflarına bakılmaksızın harç ve damga vergisinden istisna edilmiş olması,</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;Düzenleme şeklinde yapılması gereken sözleşmelerde muhatabın da imzasının bulunmasının zorunlu olması hususu,</p>\n\n<p style=\"margin: 0 0 13px 0;\">birlikte değerlendirildiğinde, &nbsp;</p>\n\n<p style=\"margin: 0 0 13px 0;\">Bir tarafında imza atamayanların bulunduğu düzenlemeye tabi kredi sözleşmesine, işlemin diğer tarafının da imza koyması gerekliliğinden hareketle, damga vergisi ve harç gerektirmeyen kredi sözleşmesi sebebiyle sadece değerli kağıt bedelinin tahsil edilmesi gerekmektedir.</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgi edinilmesini rica ederim.</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">Dursun CİN</p>\n\n<p style=\"margin: 0 0 13px 0;\">Başkan</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">11/12/2019 Mali Danışmanlık Per. :N.ALTINDAL</p>\n\n<p style=\"margin: 0 0 13px 0;\">11/12/2019 Mali Danışman Yard. &nbsp; :M.M.ÖKDEM</p>\n\n<p style=\"margin: 0 0 13px 0;\">11/12/2019 Mali Danışman &nbsp; &nbsp; &nbsp; &nbsp; &nbsp; &nbsp; :A.KAHRAMAN</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; /2019 Genel Sekreter Yard. &nbsp; :B.EMEL</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; /2019 Genel Sekreter &nbsp; &nbsp; &nbsp; &nbsp; &nbsp; &nbsp;:Dr.İ.GÜL</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"imza-atamayanlarin_-muhatapli-islemler.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 05.02.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:19:25.924550"
}