{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\insaat-yapimi-kullandirma-ve-satis-vaadi.html",
    "title": "İNŞAAT YAPIMI, KULLANDIRMA VE SATIŞ VAADİ",
    "description": "Yayın Tarihi:26.11.2018 Yayınlayan:AYDIN KAHRAMAN Konu:İnşaat yapımı, kullandırma ve satış vaadi İçerik:Mali Danışmanlık -  230-32719  İlgi: 18.10.2018 gün ve 2018/218 sayılı",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ İNŞAAT YAPIMI, KULLANDIRMA VE SATIŞ VAADİ Email Gönder İNŞAAT YAPIMI, KULLANDIRMA VE SATIŞ VAADİ << Fihrist-Ana sayfa >> İNŞAAT YAPIMI, KULLANDIRMA VE SATIŞ VAADİ SÖZLEŞMELER    DİĞER SÖZ.    MEVZUAT    GENELGE VE GENEL YAZILAR    T.N.B MEVZUATI Yayın Tarihi:26.11.2018 Yayınlayan:AYDIN KAHRAMAN Konu:İnşaat yapımı, kullandırma ve satış vaadi İçerik:Mali Danışmanlık -  230-32719 İlgi: 18.10.2018 gün ve 2018/218 sayılı yazınız; İlgide kayıtlı yazınız ekinde bulunan ve düzenleme şeklinde inşaat yapım kullanım ödüncü ve taşınmaz satış vaadi sözleşmesinin düzenlenmesinde hukuksal açıdan bir engel bulunup bulunmadığı ile düzenlenmesine engel bulunmaması halinde harç ve damga vergisi tahsilatı için esas alınacak değer hususlarında Birliğimiz görüşü talep edilmektedir. Yazı ekinde gönderilen sözleşmede; konusu 583 m2 yüz ölçümlü arsanın 335 m2’si ********* adına, 248m2 ise müteahhit *******İnşaat Sanayi ve Ticaret A.Ş. adına tapuya kayıtlı olduğu, ****** İnşaat Sanayi ve Ticaret A.Ş.’nin arsa üzerine 1 katlı ve 1 bağımsız bölüm olmak üzere bina inşa edeceği, bunun karşılığı olarak müteahhit firmanın herhangi bir bedel almayacağı fakat inşaat tamamlandıktan sonra müteahhittin 10 yıl süreyle ücretsiz kullanım hakkına sahip olacağı ve 10 yıllık kullanım süresinin dolması akabinde *********’ın ½ hisse oranında bağımsız bölüm ferağının ********** İnşaat Sanayi ve Ticaret A.Ş.’ye devretmeyi vaat ettiği belirlenmiştir. Sözleşmedeki karşılıksız kullandırma düzenlemesinin Borçlar Kanunu’nun 379’uncu ve devamı maddelerinde açıklanan kullanım ödüncü(ariyet) sözleşmesi hükümlerine uygun olduğu, 10 yıllık kullanım süresinin dolması akabinde ************’a ait olan arsa hissesinin bu şahıs tarafından ********* İnşaat Sanayi ve Ticaret A.Ş.’ye devir taahhütünün de gayrimenkul satış vaadi sözleşmesi şeklinde yapılmasına engel bir durum bulunmadığı, Yukarıda yer alan açıklamalarımız hep birlikte değerlendirildiğinde, ekte yer alan Düzenleme Şeklinde İnşaat Yapım Kullanım Ödüncü ve Taşınmaz Satış Vaadi Sözleşmesinin düzenlenebileceği düşünülmektedir. Diğer taraftan, 492 sayılı Harçlar Kanununun 42 nci maddesinde, \"Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır. Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.\" 46 ncı maddesinde “Birbiriyle ilgili işler bir arada bulunursa en yüksek harç alınmasını gerektiren iş üzerinden bir harç alınır.” hükümlerine yer verilmiştir. 488 sayılı Damga Vergisi Kanununun 6 ncı maddesinin birinci fıkrasında da, “Bir kağıtta birbirinden tamamen ayrı birden fazla akit ve işlem bulunduğu takdirde her birinden ayrı ayrı vergi alınır.” İkinci fıkrasında “Bir kağıtta toplanan akit ve işlemler birbirine bağlı ve bir asıldan doğma oldukları takdirde damga vergisinin en yüksek vergi alınmasını gerektiren akit veya işlem üzerinden alınır.” 10 uncu maddesinin ikinci fıkrasında “Nispi vergide, kağıtların nevi ve mahiyetlerine göre, bu kağıtlarda yazılı belli para, maktu vergide kağıtların mahiyetleri esastır.” Üçüncü fıkrasında “Belli para terimi, kağıtların ihtiva ettiği veya bunlarda yazılı rakamların hasıl edeceği parayı ifade eder.” hükümleri yer almaktadır. Ayrıca, 03.02.2017 günlü ve Mali Danışmanlık-26-2430 (2017/2) sayılı Genelgemizde yer aldığı üzere, gayrimenkul satış vaadi sözleşmelerinde damga vergisi nispeti “0” (sıfır) olarak uygulanmaktadır. Müracaatınıza ekli işlem örneğinde, yer alan taahhütler incelendiğinde, bu işlemde; 1- Tarafların hissedarı bulundukları gayrimenkul üzerine yapılacak olan binaya ait inşaat yapımı, 2-Taraflardan birinin inşaatı karşılıksız olarak yapan tarafa inşa edilen binayı 10 yıl süre ile bedelsiz olarak kullandırma, 3- 10 yıllık kullanım süresinin dolmasına müteakip **********’a ait olan arsa payının ********** İnşaat Sanayi ve Ticaret Ltd. Şti.’ye devir vaadi hakkındaki taahhütlerin düzenlendiği görülmektedir. Buna göre, a) Harçlar Kanunu madde 46 hükmü uyarınca sözleşmede yer alan taahhütlerden inşaat yapımı, ve devir vaadine dair taahhütler için beyan edilen değerlerden yüksek olanı üzerinden harç tahsil edilmesi, b) İnşaat yapımı ve karşılıksız kullanım/kullandırma işlemi Damga Vergisi Kanununda yer alan bir asıldan doğma işlemler olarak kabul edilerek bunlardan yüksek olan değer üzerinden damga vergisinin tahsil edilmesi, ancak, 10 yıllık kullanım süresi için ayrıca bir bedel öngörülmediğinden inşaat yapımı için beyan edilen değerin nispi harca esas alınması, c) Bugün için damga vergisi nispeti “0” (sıfır) olan gayrimenkul satış vaadi işlemi sebebiyle devir vaadinin damga vergisine tabi tutulmaması gerekmektedir. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinizi rica ederim. Dursun CİN BAŞKAN 22/11/2018 Mali Danışmanlık Per.: N.ALTINDAL 22/11/2018 Mali Danışman Yard.: M.M.ÖKDEM 22/11/2018 Mali Danışman: A.KAHRAMAN 22/11/2018 Genel Sekreter Yard.:B.EMEL 22/11/2018 Genel Sekreter :Av.Dr.İ.GÜL Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "İNŞAAT YAPIMI, KULLANDIRMA VE SATIŞ VAADİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Finsaat-yapimi-kullandirma-ve-satis-vaadi.html",
        "title": "",
        "target": "",
        "type": "internal"
      },
      {
        "text": "İNŞAAT YAPIMI, KULLANDIRMA VE SATIŞ VAADİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?insaat-yapimi-kullandirma-ve-satis-vaadi.html",
        "title": "",
        "target": "_top",
        "type": "internal"
      },
      {
        "text": "SÖZLEŞMELER",
        "href": "sozlesmeler.html",
        "title": "SÖZLEŞMELER DİZİNİ",
        "target": "",
        "type": "internal"
      },
      {
        "text": "DİĞER SÖZ.",
        "href": "diger-sozlesmeleri-dizini.html",
        "title": "DİĞER SÖZLEŞMELER",
        "target": "",
        "type": "internal"
      },
      {
        "text": "MEVZUAT",
        "href": "sozlesmeler-mevzuati.html",
        "title": "SÖZLEŞMELER MEVZUATI",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "sozlesmeler-hakkinda-genelge-genel-yazilar.html",
        "title": "SÖZLEŞMELER HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "İNŞAAT YAPIMI, KULLANDIRMA VE SATIŞ VAADİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>İNŞAAT YAPIMI, KULLANDIRMA VE SATIŞ VAADİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:26.11.2018 Yayınlayan:AYDIN KAHRAMAN Konu:İnşaat yapımı, kullandırma ve satış vaadi İçerik:Mali Danışmanlık - &nbsp;230-32719 &nbsp;İlgi: 18.10.2018 gün ve 2018/218 sayılı\" />\n\n   <link rel=\"canonical\" content=\"noterlikrehberi.net/rehber/index.html?insaat-yapimi-kullandirma-ve-satis-vaadi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"insaat-yapimi-kullandirma-ve-satis-vaadi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"İNŞAAT YAPIMI, KULLANDIRMA VE SATIŞ VAADİ\",\n\n   mailsubject: \"Tavsiye: Noterlik Rehberi - İNŞAAT YAPIMI, KULLANDIRMA VE SATIŞ VAADİ &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - İNŞAAT YAPIMI, KULLANDIRMA VE SATIŞ VAADİ &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"INSAAT-YAPIMI-KULLANDIRMA-VE-SATIS-VAADI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"insaat-yapimi-kullandirma-ve-satis-vaadi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?insaat-yapimi-kullandirma-ve-satis-vaadi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?insaat-yapimi-kullandirma-ve-satis-vaadi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?insaat-yapimi-kullandirma-ve-satis-vaadi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?insaat-yapimi-kullandirma-ve-satis-vaadi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Finsaat-yapimi-kullandirma-ve-satis-vaadi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>İNŞAAT YAPIMI, KULLANDIRMA VE SATIŞ VAADİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?insaat-yapimi-kullandirma-ve-satis-vaadi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">İNŞAAT YAPIMI, KULLANDIRMA VE SATIŞ VAADİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sozlesmeler.html\" class=\"topiclink\" title=\"SÖZLEŞMELER DİZİNİ\">SÖZLEŞMELER</a>  &nbsp; <a href=\"diger-sozlesmeleri-dizini.html\" class=\"topiclink\" title=\"DİĞER SÖZLEŞMELER\">DİĞER SÖZ.</a>  &nbsp; <a href=\"sozlesmeler-mevzuati.html\" class=\"topiclink\" title=\"SÖZLEŞMELER MEVZUATI\">MEVZUAT</a>  &nbsp; <a href=\"sozlesmeler-hakkinda-genelge-genel-yazilar.html\" class=\"topiclink\" title=\"SÖZLEŞMELER HAKKINDA GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:26.11.2018</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:AYDIN KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:İnşaat yapımı, kullandırma ve satış vaadi</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İçerik:Mali Danışmanlık - &nbsp;230-32719</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi: 18.10.2018 gün ve 2018/218 sayılı yazınız;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">İlgide kayıtlı yazınız ekinde bulunan ve düzenleme şeklinde inşaat yapım kullanım ödüncü ve taşınmaz satış vaadi sözleşmesinin düzenlenmesinde hukuksal açıdan bir engel bulunup bulunmadığı ile düzenlenmesine engel bulunmaması halinde harç ve damga vergisi tahsilatı için esas alınacak değer hususlarında Birliğimiz görüşü talep edilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Yazı ekinde gönderilen sözleşmede; konusu 583 m2 yüz ölçümlü arsanın 335 m2’si ********* adına, 248m2 ise müteahhit *******İnşaat Sanayi ve Ticaret A.Ş. adına tapuya kayıtlı olduğu, ****** İnşaat Sanayi ve Ticaret A.Ş.’nin arsa üzerine 1 katlı ve 1 bağımsız bölüm olmak üzere bina inşa edeceği, bunun karşılığı olarak müteahhit firmanın herhangi bir bedel almayacağı fakat inşaat tamamlandıktan sonra müteahhittin 10 yıl süreyle ücretsiz kullanım hakkına sahip olacağı ve 10 yıllık kullanım süresinin dolması akabinde *********’ın ½ hisse oranında bağımsız bölüm ferağının ********** İnşaat Sanayi ve Ticaret A.Ş.’ye devretmeyi vaat ettiği belirlenmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Sözleşmedeki karşılıksız kullandırma düzenlemesinin Borçlar Kanunu’nun 379’uncu ve devamı maddelerinde açıklanan kullanım ödüncü(ariyet) sözleşmesi hükümlerine uygun olduğu,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">10 yıllık kullanım süresinin dolması akabinde ************’a ait olan arsa hissesinin bu şahıs tarafından ********* İnşaat Sanayi ve Ticaret A.Ş.’ye devir taahhütünün de gayrimenkul satış vaadi sözleşmesi şeklinde yapılmasına engel bir durum bulunmadığı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Yukarıda yer alan açıklamalarımız hep birlikte değerlendirildiğinde, ekte yer alan Düzenleme Şeklinde İnşaat Yapım Kullanım Ödüncü ve Taşınmaz Satış Vaadi Sözleşmesinin düzenlenebileceği düşünülmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Diğer taraftan, 492 sayılı Harçlar Kanununun 42 nci maddesinde, &quot;Değer veya ağırlık ölçüsüne göre harca tabi işlemlerde (2) sayılı tarifede yazılı değer veya ağırlık esastır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.&quot; </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">46 ncı maddesinde “Birbiriyle ilgili işler bir arada bulunursa en yüksek harç alınmasını gerektiren iş üzerinden bir harç alınır.” hükümlerine yer verilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">488 sayılı Damga Vergisi Kanununun 6 ncı maddesinin birinci fıkrasında da, “Bir kağıtta birbirinden tamamen ayrı birden fazla akit ve işlem bulunduğu takdirde her birinden ayrı ayrı vergi alınır.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İkinci fıkrasında “Bir kağıtta toplanan akit ve işlemler birbirine bağlı ve bir asıldan doğma oldukları takdirde damga vergisinin en yüksek vergi alınmasını gerektiren akit veya işlem üzerinden alınır.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">10 uncu maddesinin ikinci fıkrasında “Nispi vergide, kağıtların nevi ve mahiyetlerine göre, bu kağıtlarda yazılı belli para, maktu vergide kağıtların mahiyetleri esastır.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Üçüncü fıkrasında “Belli para terimi, kağıtların ihtiva ettiği veya bunlarda yazılı rakamların hasıl edeceği parayı ifade eder.” hükümleri yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Ayrıca, 03.02.2017 günlü ve Mali Danışmanlık-26-2430 (2017/2) sayılı Genelgemizde yer aldığı üzere, gayrimenkul satış vaadi sözleşmelerinde damga vergisi nispeti “0” (sıfır) olarak uygulanmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Müracaatınıza ekli işlem örneğinde, yer alan taahhütler incelendiğinde, bu işlemde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1- Tarafların hissedarı bulundukları gayrimenkul üzerine yapılacak olan binaya ait inşaat yapımı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2-Taraflardan birinin inşaatı karşılıksız olarak yapan tarafa inşa edilen binayı 10 yıl süre ile bedelsiz olarak kullandırma,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">3- 10 yıllık kullanım süresinin dolmasına müteakip **********’a ait olan arsa payının ********** İnşaat Sanayi ve Ticaret Ltd. Şti.’ye devir vaadi hakkındaki taahhütlerin düzenlendiği görülmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) Harçlar Kanunu madde 46 hükmü uyarınca sözleşmede yer alan taahhütlerden inşaat yapımı, ve devir vaadine dair taahhütler için beyan edilen değerlerden yüksek olanı üzerinden harç tahsil edilmesi,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">b) İnşaat yapımı ve karşılıksız kullanım/kullandırma işlemi Damga Vergisi Kanununda yer alan bir asıldan doğma işlemler olarak kabul edilerek bunlardan yüksek olan değer üzerinden damga vergisinin tahsil edilmesi, ancak, 10 yıllık kullanım süresi için ayrıca bir bedel öngörülmediğinden inşaat yapımı için beyan edilen değerin nispi harca esas alınması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">c) Bugün için damga vergisi nispeti “0” (sıfır) olan gayrimenkul satış vaadi işlemi sebebiyle devir vaadinin damga vergisine tabi tutulmaması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinizi rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dursun CİN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">BAŞKAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">22/11/2018 Mali Danışmanlık Per.: N.ALTINDAL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">22/11/2018 Mali Danışman Yard.: M.M.ÖKDEM</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">22/11/2018 Mali Danışman: A.KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">22/11/2018 Genel Sekreter Yard.:B.EMEL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">22/11/2018 Genel Sekreter :Av.Dr.İ.GÜL</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"insaat-yapimi-kullandirma-ve-satis-vaadi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:24:27.684940"
}