{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\irtifak-hakki_kullanma-izni-kurulmasi-sozlesmesi.html",
    "title": "İRTİFAK HAKKI/KULLANMA İZNİ KURULMASI SÖZLEŞMESİ",
    "description": "Yayın Tarihi:13.10.2023 Yayınlayan:MEHMET MERT ÖKDEM Konu: İrtifak hakkı/kullanma izni kurulması sözleşmesi 04.03.2022     Sayın ...... Noteri                 Yönetim Ku",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ İRTİFAK HAKKI/KULLANMA İZNİ KURULMASI SÖZLEŞMESİ Email Gönder İRTİFAK HAKKI/KULLANMA İZNİ KURULMASI SÖZLEŞMESİ << Fihrist-Ana sayfa >> İRTİFAK HAKKI/KULLANMA İZNİ KURULMASI SÖZLEŞMESİ GENELGE     GENEL YAZI    TÜM GEN. G. YAZI    GEN. G. YAZI ÖZET    BİRLEŞ. GEN    TÜM DANIŞ GÖRÜŞ    T.N.B MEVZ Yayın Tarihi:13.10.2023 Yayınlayan:MEHMET MERT ÖKDEM Konu: İrtifak hakkı/kullanma izni kurulması sözleşmesi 04.03.2022 Sayın ...... Noteri Yönetim Kurulumuzun 21.02.2022 günlü toplantısında görüşülen ilgi yazınızda, Aydın Valiliği Çevre Şehircilik ve İklim Değişikliği İl Müdürlüğü Milli Emlak Müdürlüğü tarafından noterliğinizde bedelsiz olarak kullanma izin sözleşmesi onaylatılmak istendiği ilgi yazı ekinde bulunan ve noterliğinize sunulan Milli Emlak Müdürlüğünün yazısında 5686 sayılı Kanun ve Jeotermal Kaynaklar ve Doğal Mineralli Sular Kanunu Uygulama Yönetmeliğinin ilgili hükümleri uyarınca lisans süresince bedelsiz olarak taşınması gerektiği belirtilmekte olduğundan bedelsiz olarak sözleşme yapılması istenildiği ifade edilerek bu konuda nasıl uygulama yapılması gerektiği hususunda bilgi verilmesi istenilmektedir. İlgi yazınız ekinde sunulan Aydın Valiliği Çevre Şehircilik ve İklim Değişikliği İl Müdürlüğü Milli Emlak Müdürlüğünün Kuyucak Noterliğine hitaben gönderdiği 29.12.2021 tarih ve E.53391506-400-2497845 sayılı yazıda; “İlimiz, Kuyucak İlçesi, Yöre Mahallesinde bulunan mülkiyeti Hazineye ait veya Devletin hüküm ve tasarrufu altında bulunan muhtelif taşınmazlar üzerinden boru hattı geçirilmek amacıyla Turcas Kuyucak Jeotermal Elektrik Üretim A.Ş. lehine bedelsiz olarak lisans süresince irtifak hakkı/kullanma izni tesis edilmesi Bakanlığımızca (Milli Emlak Genel Müdürlüğü) uygun görülmüştür. 5686 sayılı Jeotermal Kaynaklar ve Doğal Mineralli Sular Kanunu uyarınca çıkarılan Jeotermal Kaynaklar ve Doğal Mineralli Sular Kanunu Uygulama Yönetmeliğinin \"Teşvik ve diğer haklar” başlıklı 26. maddesinin 5 inci fıkrasında; \"Hazinenin özel mülkiyetinde veya Devletin hüküm ve tasarrufundaki yerlerde, jeotermal kaynakların aranması, geliştirilmesi, işletilmesine yönelik tesisler ile jeotermal ve doğal mineralli suların kullanılması için, gerekli alanlardan Kanunun yürürlük tarihinden sonra kira, ecrimisil alınmaz. Ancak belirtilen su kaynaklarından elde edilen suyun işletilmesi ve bu amaçla hazinenin özel mülkiyetinde veya Devletin hüküm ve tasarrufu altında olan taşınmazlar üzerinde sondaj yerleri, isale hatları, kaptaj, akışkanın kullanımına yönelik tesis ve benzeri için gerekli yer ve güzergaha yönelik yerler dışında yatırım yapılmasının talep edilmesi durumunda, 8/9/1983 tarihli ve 2886 sayılı Devlet İhale Kanunu ve 19/06/2007 tarihli ve 26557 sayılı Resmi Gazete'de yayımlanan Hazine Taşınmazlarının İdaresi Hakkında Yönetmelik hükümleri uyarınca Maliye Bakanlığınca ruhsat sahibine bedeli karşılığında kiralama yapılır, irtifak hakla tesis edilir veya kullanma izni verilir. ” hükmü bulunmaktadır. Ayrıca 26/04/2009 tarih ve 27211 sayılı Resmi Gazete Yayımlanan 324 sıra sayılı Milli Emlak Genel Tebliğinde kullanma izni sözleşmelerinin notere tasdik ettirileceği hüküm altına alınmıştır. Konu hakkında Kuyucak Kaymakamlığından (Mili Emlak Şefliği) alınan 17.12.2021 tarih ve 2485129 sayılı yazıda, Noterliğinizin ilgi yazısıyla Türkiye Noterler Birliği Başkanlığı ile görüşüldüğü ve Devletin hüküm ve tasarrufu altındaki taşınmaz üzerine kurulacak bedelsiz kullanım hakkı sözleşmelerinde mutlaka bir bedel belirtilmesi gerektiği, bedelsiz sözleşmelerin onayının mümkün olmadığı bildirilmiştir. Buna göre, 5686 sayılı Kanunu ve Jeotermal Kaynaklar ve Doğal Mineralli Sular Kanunu Uygulama Yönetmeliğinin ilgili hükümleri uyarınca lisans süresince bedelsiz olarak akışkanın taşınması amacıyla boru hattı olarak kullanılmak üzere Turcas Kuyucak Jeotermal Elektrik Üretim A.Ş.'ye kullanma izni verilen 6 adet taşınmazın kullanma izni sözleşmelerinin notere tasdiki gerektiğinden noter tasdiki için gerekli işlemlerin tesis edilerek sonucundan bilgi verilmesi “ talep edilmiştir. Buna göre, sözkonusu kullanma izni sözleşmesinin bedelsiz verildiği anlaşılmaktadır. Dolayısıyla, noterliğinizde tasdiki talep edilen kullanma izni sözleşmesinden maktu harç alınması gerekmektedir. Diğer taraftan, inceleme konusu kullanma izni sözleşmesinin incelenmesinde; Sözleşmenin 2. Maddesinde; “MADDE 2- KULLANMA İZNİNİN AMACI VE SÜRESİ Yukarıda niteliği ve diğer özellikleri belirtilen taşınmaz/alan üzerinde onaylı imar planı ve uygulama projesine uygun olarak .........................................................................................................  tesisleri yapılmak amacıyla kullanma izni verilmiştir. Kullanma izni süresince, İdarece izin verilmedikçe, İzin sahibi kullanma izninin ve taşınmazın/alanın kullanım amacını değiştiremez ve amaç dışı kullanamaz, kullanma İzni verilen taşınmazın/alanın sınırlarını genişletemez ve değiştiremez. Kullanma izni süresi:............ yıldır. İzin süresi, sözleşmenin düzenlendiği tarihte başlayacaktır. Sözleşmenin 5 inci maddesinde; “MADDE 5- KULLANMA İZNİ BEDELİ A- Zeminin Kullanma İzni Bedeli ilk yıl kullanma izni bedeli, ihale bedeli üzerinden, ikinci ve daha sonraki yıllar kullanma İzni bedelleri ise (Değişik İbare:RG-21/2/2019-30693) bir önceki yıl bedelinin Hazine Taşınmazlarının İdaresi Hakkında Yönetmeliğin 14 üncü maddesi uyarınca hesaplanması suretiyle tahsil edilecektir. İlk yıl kullanma izni bedeli, ihalenin onaylanmasına ilişkin kararın müşteriye tebliğ tarihinden itibaren onbeş gün içinde peşin olarak ödenir. Müteakip yıllar kullanma izni bedelleri ise, sözleşmede belirtilen tarihte peşin olarak ödenir.” şeklinde kullanma izni bedelinin hesabına yönelik açıklamalara yer verildiği görülmektedir. Sözkonusu sözleşmenin Kurumun bu konuda hazırladığı çerçeve bir sözleşme olduğu düşünülmektedir. İlgi yazınız ekinde gönderilen Milli Emlak Müdürlüğünün yazısında da kullanma izninin bedelsiz verildiği bildirilmektedir. Bu durumda, noterliğinizden talep edilen kullanma izni sözleşmesinin onaylanması halinde Milli Emlak Müdürlüğünün yazısına istinaden işlemden maktu harç alınması gerekmekle birlikte, İlgili Kurumun noterliğinizde onaylanmasını talep ettiği kullanma izni sözleşmesinin izin bedelinin hesabına yönelik maddelerinde açık ve net olarak bedelsiz verildiğinin yazılması halinde sözkonusu sözleşmenin maktu harç alınarak yapılması konusunda tereddüt yaşanmayacaktır. Bilgilerinizi rica ederim. Dursun CİN Başkan Güncelleme: 05.02.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "İRTİFAK HAKKI/KULLANMA İZNİ KURULMASI SÖZLEŞMESİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Firtifak-hakki_kullanma-izni-kurulmasi-sozlesmesi.html",
        "title": "",
        "target": "",
        "type": "internal"
      },
      {
        "text": "İRTİFAK HAKKI/KULLANMA İZNİ KURULMASI SÖZLEŞMESİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?irtifak-hakki_kullanma-izni-kurulmasi-sozlesmesi.html",
        "title": "",
        "target": "_top",
        "type": "internal"
      },
      {
        "text": "",
        "href": "genelgeler.html",
        "title": "GENELGELER",
        "target": "",
        "type": "internal"
      },
      {
        "text": "GENELGE",
        "href": "genelgeler.html",
        "title": "GENELGELER",
        "target": "",
        "type": "internal"
      },
      {
        "text": "GENEL YAZI",
        "href": "genel-yazilar.html",
        "title": "GENEL YAZILAR",
        "target": "",
        "type": "internal"
      },
      {
        "text": "TÜM GEN. G. YAZI",
        "href": "genelge-ve-genel-yazilarin-tumu.html",
        "title": "GEN.VE GENEL YAZILARIN TÜMÜ",
        "target": "",
        "type": "internal"
      },
      {
        "text": "GEN. G. YAZI ÖZET",
        "href": "genelge-ve-genel-yazilar-islemlere-gore.html",
        "title": "GENELGE VE GENEL YAZI ÖZETLERİ",
        "target": "",
        "type": "internal"
      },
      {
        "text": "BİRLEŞ. GEN",
        "href": "genelgeler-birlestirilmis-genelgeler.html",
        "title": "BİRLEŞTİRİLMİŞ GENELGELER",
        "target": "",
        "type": "internal"
      },
      {
        "text": "TÜM DANIŞ GÖRÜŞ",
        "href": "tnb-danismanlik-goruslerinin-tumu.html",
        "title": "DANIŞMANLIK GÖRÜŞLERİNİN TÜMÜ",
        "target": "",
        "type": "internal"
      },
      {
        "text": "T.N.B MEVZ",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "Güncelleme: 05.02.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "İRTİFAK HAKKI/KULLANMA İZNİ KURULMASI SÖZLEŞMESİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>İRTİFAK HAKKI/KULLANMA İZNİ KURULMASI SÖZLEŞMESİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:13.10.2023 Yayınlayan:MEHMET MERT ÖKDEM Konu: İrtifak hakkı/kullanma izni kurulması sözleşmesi 04.03.2022 &nbsp; &nbsp; Sayın ...... Noteri &nbsp; &nbsp; &nbsp; &nbsp; &nbsp; &nbsp; &nbsp; &nbsp; Yönetim Ku\" />\n\n   <link rel=\"canonical\" content=\"noterlikrehberi.net/rehber/index.html?irtifak-hakki_kullanma-izni-kurulmasi-sozlesmesi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"irtifak-hakki_kullanma-izni-kurulmasi-sozlesmesi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"İRTİFAK HAKKI/KULLANMA İZNİ KURULMASI SÖZLEŞMESİ\",\n\n   mailsubject: \"Tavsiye: Noterlik Rehberi - İRTİFAK HAKKI/KULLANMA İZNİ KURULMASI SÖZLEŞMESİ &nbsp; &nbsp;GENELGE &nbsp; &nbsp;GENEL YAZI&nbsp; &nbsp;TÜM GEN. G. YAZI&nbsp; &nbsp;GEN. G. YAZI ÖZET&nbsp; &nbsp;BİRLEŞ. GEN&nbsp; &nbsp;TÜM DANIŞ GÖRÜŞ&nbsp; &nbsp;T.N.B MEVZ\",\n\n   sharesubject: \"Noterlik Rehberi - İRTİFAK HAKKI/KULLANMA İZNİ KURULMASI SÖZLEŞMESİ &nbsp; &nbsp;GENELGE &nbsp; &nbsp;GENEL YAZI&nbsp; &nbsp;TÜM GEN. G. YAZI&nbsp; &nbsp;GEN. G. YAZI ÖZET&nbsp; &nbsp;BİRLEŞ. GEN&nbsp; &nbsp;TÜM DANIŞ GÖRÜŞ&nbsp; &nbsp;T.N.B MEVZ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"IRTIFAK-HAKKI_KULLANMA-IZNI-KURULMASI-SOZLESMESI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"irtifak-hakki_kullanma-izni-kurulmasi-sozlesmesi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?irtifak-hakki_kullanma-izni-kurulmasi-sozlesmesi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?irtifak-hakki_kullanma-izni-kurulmasi-sozlesmesi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?irtifak-hakki_kullanma-izni-kurulmasi-sozlesmesi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?irtifak-hakki_kullanma-izni-kurulmasi-sozlesmesi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Firtifak-hakki_kullanma-izni-kurulmasi-sozlesmesi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>İRTİFAK HAKKI/KULLANMA İZNİ KURULMASI SÖZLEŞMESİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?irtifak-hakki_kullanma-izni-kurulmasi-sozlesmesi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">İRTİFAK HAKKI/KULLANMA İZNİ KURULMASI SÖZLEŞMESİ</span></h1>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; <a href=\"genelgeler.html\" class=\"topiclink\" title=\"GENELGELER\"> </a></span><span class=\"f_Templatebuton_9\" style=\"font-size: 13px;\"><a href=\"genelgeler.html\" class=\"topiclink\" title=\"GENELGELER\">GENELGE </a>  &nbsp; <a href=\"genel-yazilar.html\" class=\"topiclink\" title=\"GENEL YAZILAR\">GENEL YAZI</a>  &nbsp; <a href=\"genelge-ve-genel-yazilarin-tumu.html\" class=\"topiclink\" title=\"GEN.VE GENEL YAZILARIN TÜMÜ\">TÜM GEN. G. YAZI</a>  &nbsp; <a href=\"genelge-ve-genel-yazilar-islemlere-gore.html\" class=\"topiclink\" title=\"GENELGE VE GENEL YAZI ÖZETLERİ\">GEN. G. YAZI ÖZET</a>  &nbsp; <a href=\"genelgeler-birlestirilmis-genelgeler.html\" class=\"topiclink\" title=\"BİRLEŞTİRİLMİŞ GENELGELER\">BİRLEŞ. GEN</a>  &nbsp; <a href=\"tnb-danismanlik-goruslerinin-tumu.html\" class=\"topiclink\" title=\"DANIŞMANLIK GÖRÜŞLERİNİN TÜMÜ\">TÜM DANIŞ GÖRÜŞ</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZ</a></span></p>\n\n<p class=\"p_Templatebuton_9\"><span class=\"f_Templatebuton_9\">&nbsp;</span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:13.10.2023</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:MEHMET MERT ÖKDEM</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu: İrtifak hakkı/kullanma izni kurulması sözleşmesi</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">04.03.2022</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> </span></p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sayın ...... Noteri</span></p>\n\n<p class=\"p_Normal\">&nbsp;</p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Yönetim Kurulumuzun 21.02.2022 günlü toplantısında görüşülen ilgi yazınızda, Aydın Valiliği Çevre Şehircilik ve İklim Değişikliği İl Müdürlüğü Milli Emlak Müdürlüğü tarafından noterliğinizde bedelsiz olarak kullanma izin sözleşmesi onaylatılmak istendiği ilgi yazı ekinde bulunan ve noterliğinize sunulan Milli Emlak Müdürlüğünün yazısında 5686 sayılı Kanun ve Jeotermal Kaynaklar ve Doğal Mineralli Sular Kanunu Uygulama Yönetmeliğinin ilgili hükümleri uyarınca lisans süresince bedelsiz olarak taşınması gerektiği belirtilmekte olduğundan bedelsiz olarak sözleşme yapılması istenildiği ifade edilerek bu konuda nasıl uygulama yapılması gerektiği hususunda bilgi verilmesi istenilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; İlgi yazınız ekinde sunulan Aydın Valiliği Çevre Şehircilik ve İklim Değişikliği İl Müdürlüğü Milli Emlak Müdürlüğünün Kuyucak Noterliğine hitaben gönderdiği 29.12.2021 tarih ve E.53391506-400-2497845 sayılı yazıda;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“İlimiz, Kuyucak İlçesi, Yöre Mahallesinde bulunan mülkiyeti Hazineye ait veya Devletin hüküm ve tasarrufu altında bulunan muhtelif taşınmazlar üzerinden boru hattı geçirilmek amacıyla Turcas Kuyucak Jeotermal Elektrik Üretim A.Ş. lehine bedelsiz olarak lisans süresince irtifak hakkı/kullanma izni tesis edilmesi Bakanlığımızca (Milli Emlak Genel Müdürlüğü) uygun görülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">5686 sayılı Jeotermal Kaynaklar ve Doğal Mineralli Sular Kanunu uyarınca çıkarılan Jeotermal Kaynaklar ve Doğal Mineralli Sular Kanunu Uygulama Yönetmeliğinin &quot;Teşvik ve diğer haklar” başlıklı 26. maddesinin 5 inci fıkrasında; &quot;Hazinenin özel mülkiyetinde veya Devletin hüküm ve tasarrufundaki yerlerde, jeotermal kaynakların aranması, geliştirilmesi, işletilmesine yönelik tesisler ile jeotermal ve doğal mineralli suların kullanılması için, gerekli alanlardan Kanunun yürürlük tarihinden sonra kira, ecrimisil alınmaz. Ancak belirtilen su kaynaklarından elde edilen suyun işletilmesi ve bu amaçla hazinenin özel mülkiyetinde veya Devletin hüküm ve tasarrufu altında olan taşınmazlar üzerinde sondaj yerleri, isale hatları, kaptaj, akışkanın kullanımına yönelik tesis ve benzeri için gerekli yer ve güzergaha yönelik yerler dışında yatırım yapılmasının talep edilmesi durumunda, 8/9/1983 tarihli ve 2886 sayılı Devlet İhale Kanunu ve 19/06/2007 tarihli ve 26557 sayılı Resmi Gazete'de yayımlanan Hazine Taşınmazlarının İdaresi Hakkında Yönetmelik hükümleri uyarınca Maliye Bakanlığınca ruhsat sahibine bedeli karşılığında kiralama yapılır, irtifak hakla tesis edilir veya kullanma izni verilir. ” hükmü bulunmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayrıca 26/04/2009 tarih ve 27211 sayılı Resmi Gazete Yayımlanan 324 sıra sayılı Milli Emlak Genel Tebliğinde kullanma izni sözleşmelerinin notere tasdik ettirileceği hüküm altına alınmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu hakkında Kuyucak Kaymakamlığından (Mili Emlak Şefliği) alınan 17.12.2021 tarih ve 2485129 sayılı yazıda, Noterliğinizin ilgi yazısıyla Türkiye Noterler Birliği Başkanlığı ile görüşüldüğü ve Devletin hüküm ve tasarrufu altındaki taşınmaz üzerine kurulacak bedelsiz kullanım hakkı sözleşmelerinde mutlaka bir bedel belirtilmesi gerektiği, bedelsiz sözleşmelerin onayının mümkün olmadığı bildirilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, 5686 sayılı Kanunu ve Jeotermal Kaynaklar ve Doğal Mineralli Sular Kanunu Uygulama Yönetmeliğinin ilgili hükümleri uyarınca lisans süresince bedelsiz olarak akışkanın taşınması amacıyla boru hattı olarak kullanılmak üzere Turcas Kuyucak Jeotermal Elektrik Üretim A.Ş.'ye kullanma izni verilen 6 adet taşınmazın kullanma izni sözleşmelerinin notere tasdiki gerektiğinden noter tasdiki için gerekli işlemlerin tesis edilerek sonucundan bilgi verilmesi “</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; talep edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, sözkonusu kullanma izni sözleşmesinin bedelsiz verildiği anlaşılmaktadır. Dolayısıyla, noterliğinizde tasdiki talep edilen kullanma izni sözleşmesinden maktu harç alınması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Diğer taraftan, inceleme konusu kullanma izni sözleşmesinin incelenmesinde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sözleşmenin 2. Maddesinde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; “MADDE 2- KULLANMA İZNİNİN AMACI VE SÜRESİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Yukarıda niteliği ve diğer özellikleri belirtilen taşınmaz/alan üzerinde onaylı imar planı ve uygulama projesine uygun olarak .........................................................................................................  tesisleri</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">yapılmak amacıyla kullanma izni verilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Kullanma izni süresince, İdarece izin verilmedikçe, İzin sahibi kullanma izninin ve taşınmazın/alanın kullanım amacını değiştiremez ve amaç dışı kullanamaz, kullanma İzni verilen taşınmazın/alanın sınırlarını genişletemez ve değiştiremez.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Kullanma izni süresi:............ yıldır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; İzin süresi, sözleşmenin düzenlendiği tarihte başlayacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Sözleşmenin 5 inci maddesinde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“MADDE 5- KULLANMA İZNİ BEDELİ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">A- Zeminin Kullanma İzni Bedeli</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ilk yıl kullanma izni bedeli, ihale bedeli üzerinden, ikinci ve daha sonraki yıllar kullanma İzni bedelleri ise (Değişik İbare:RG-21/2/2019-30693) bir önceki yıl bedelinin Hazine Taşınmazlarının İdaresi Hakkında Yönetmeliğin 14 üncü maddesi uyarınca hesaplanması suretiyle tahsil edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlk yıl kullanma izni bedeli, ihalenin onaylanmasına ilişkin kararın müşteriye tebliğ tarihinden itibaren onbeş gün içinde peşin olarak ödenir. Müteakip yıllar kullanma izni bedelleri ise, sözleşmede belirtilen tarihte peşin olarak ödenir.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">şeklinde kullanma izni bedelinin hesabına yönelik açıklamalara yer verildiği görülmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sözkonusu sözleşmenin Kurumun bu konuda hazırladığı çerçeve bir sözleşme olduğu düşünülmektedir. İlgi yazınız ekinde gönderilen Milli Emlak Müdürlüğünün yazısında da kullanma izninin bedelsiz verildiği bildirilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu durumda, noterliğinizden talep edilen kullanma izni sözleşmesinin onaylanması halinde Milli Emlak Müdürlüğünün yazısına istinaden işlemden maktu harç alınması gerekmekle birlikte,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgili Kurumun noterliğinizde onaylanmasını talep ettiği kullanma izni sözleşmesinin izin bedelinin hesabına yönelik maddelerinde açık ve net olarak bedelsiz verildiğinin yazılması halinde sözkonusu sözleşmenin maktu harç alınarak yapılması konusunda tereddüt yaşanmayacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgilerinizi rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> </span></p>\n\n<p class=\"p_Normal\">&nbsp;</p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dursun CİN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"irtifak-hakki_kullanma-izni-kurulmasi-sozlesmesi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 05.02.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:24:32.348766"
}