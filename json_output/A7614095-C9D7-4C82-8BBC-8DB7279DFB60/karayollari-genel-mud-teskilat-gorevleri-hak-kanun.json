{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\karayollari-genel-mud-teskilat-gorevleri-hak-kanun.html",
    "title": "KARAYOLLARI GENEL MÜD TEŞKİLAT VE GÖREVLERİ HAKKINDA KANUN",
    "description": "Kanun Numarası : 6001           Kabul Tarihi  : 25/6/2010 Yayımlandığı R.Gazete : Tarih: 13/7/2010 Sayı : 27640           Yayımlandığı Düstur : Tertip : 5  Cilt : 49",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KARAYOLLARI GENEL MÜD TEŞKİLAT VE GÖREVLERİ HAKKINDA KANUN Email Gönder KARAYOLLARI GENEL MÜD TEŞKİLAT VE GÖREVLERİ HAKKINDA KANUN << Fihrist-Ana sayfa >> KARAYOLLARI GENEL MÜDÜRLÜĞÜNÜN TEŞKİLAT VE GÖREVLERİ HAKKINDA KANUN KANUN-YÖNETMELİK V.S    TEBLİĞ-GEN- BAKANLIKLARA AİT     İSTİSNA-MUAFİYETLER    T.N.B MEVZUATI Kanun Numarası : 6001 Kabul Tarihi  : 25/6/2010 Yayımlandığı R.Gazete : Tarih: 13/7/2010 Sayı : 27640 Yayımlandığı Düstur : Tertip : 5  Cilt : 49 Geçiş ücretini ödememe ve güvenliğin ihlali MADDE 30- (1) Genel Müdürlük işletimindeki otoyollar ile erişme kontrolünün uygulandığı karayolları için belirlenen geçiş ücretlerini ödemeden geçiş yaptığı tespit edilen araç sahiplerine Genel Müdürlük tarafından, geçiş ücreti ödemeden giriş çıkış yaptığı mesafeye ait geçiş ücretinin dört katı tutarında idarî para cezası verilir.(1)(2) ____________ (1) 27/3/2015 tarihli ve 6639 sayılı Kanunun 33 üncü maddesiyle bu fıkrada yer alan “o güzergahın en uzun mesafesine” ibaresi “geçiş ücreti ödemeden giriş çıkış yaptığı mesafeye” olarak değiştirilmiştir. (2) 16/5/2018 tarihli ve 7144 sayılı Kanunun 18 inci maddesiyle, bu fıkrada yer alan “on” ibaresi “dört” şeklinde değiştirilmiştir. (2) Erişme kontrolü uygulanan karayollarında kısıtlanan ve yasaklanan işler veya hareketleri yapanlar ve yaptıranlar ile koruma alanı içine giren hayvan sahiplerine Genel Müdürlükçe yetkilendirilen personel veya trafik polisi, trafik polisinin görev alanı dışında kalan yerlerde jandarma personeli tarafından beş yüz Türk Lirası idarî para cezası verilir. Bu Kanunun 18 inci maddesinin altıncı fıkrası uyarınca karayolları sınır çizgileri dâhilinde yasaklanan fiilleri işleyenler hakkında 9/8/1983 tarihli ve 2872 sayılı Çevre Kanunu hükümleri uygulanır. Şu kadar ki; 2872 sayılı Kanunun 20 nci maddesinin (s) bendinde belirtilen fiillerin şehirlerarası yolcu ve yük taşımacılığı yapanlar tarafından karayolları sınır çizgileri dâhilinde işlenmesi halinde uygulanacak idarî para cezası beş yüz Türk Lirasından aşağı olamaz. Karayolları sınır çizgileri dâhilinde yasaklanan fiillerin denetimi ile 2872 sayılı Kanunda öngörülen yaptırımların uygulanmasında, Genel Müdürlük 2872 sayılı Kanunun 12 nci maddesi uyarınca yetkilendirilmiş kuruluşlardan sayılır. (3) Bu maddenin birinci fıkrasında belirtilen idarî para cezaları ile geçiş ücretleri ve ikinci fıkrasında yer alan idarî para cezaları tebliğ tarihinden itibaren bir ay içinde ödenir. Bu sürede ödenmeyen geçiş ücretleri ve idarî para cezaları 21/7/1953 tarihli ve 6183 sayılı Amme Alacaklarının Tahsil Usulü Hakkında Kanun hükümlerine göre ilgili vergi dairesi tarafından takip ve tahsil edilir. Vergi daireleri tarafından tahsil edilen geçiş ücretleri, tahsilâtın yapıldığı ayı takip eden ayın sonuna kadar Genel Müdürlük hesaplarına aktarılır. (4) Birinci fıkra uyarınca ödenmesi gereken idarî para cezaları ile geçiş ücretleri ödenmeden, kabahatin işlendiği araçların fennî muayeneleri ile satış ve devirleri yapılmaz. (5) 4046, 3465 ve 3996 sayılı kanunlar çerçevesinde işletme hakkı verilen veya devredilen otoyollar veya erişme kontrolünün uygulandığı karayollarından geçiş ücretlerini ödemeden geçiş yapan araç sahiplerinden, işletici şirket tarafından geçiş ücreti ödemeden giriş çıkış yaptığı mesafeye ait geçiş ücreti ile birlikte, bu ücretin dört katı tutarında ceza, genel hükümlere göre tahsil edilir. (Mülga ikinci ve üçüncü cümle: 16/5/2018-7144/18 md.) (…) (1)(2) (6) 4046, 3465 ve 3996 sayılı kanunlar çerçevesinde işletme hakkı verilen veya devredilen otoyollar veya erişme kontrolünün uygulandığı karayollarından ücretsiz geçiş yapan araçlar, işletici şirket tarafından bu maddenin yedinci fıkrasında öngörülen sürenin bitimini takip eden ilk iş gününde en yakın trafik kuruluşuna bildirilir. (7) Geçiş ücretlerini ödemeden geçiş yapanlardan, ödemesiz geçiş tarihini izleyen on beş gün içinde yükümlü olduğu geçiş ücretini usulüne uygun olarak ödeyenlere, bu maddenin birinci fıkrası ile beşinci fıkrasında belirtilen cezalar uygulanmaz. (Ek cümle: 16/5/2018-7144/18 md.) Otoyollar ile erişme kontrolünün uygulandığı karayolları için belirlenen geçiş ücretlerini ödemeden geçiş yaptığı tespit edilen yabancı plakalı araçlara uygulanan idari para cezaları için bu fıkrada belirlenen on beş günlük süre beklenmez. (Ek cümle:23/7/2020-7252/9 md.) Ancak, ödemesiz geçiş tarihini izleyen on beş gün içinde geçiş ücretinin ödenmesi halinde idari para cezası tahsil edilmez. (3) (8) (Ek:27/3/2015-6639/33 md.) Sürücüsünün Türk vatandaşı olup olmadığına bakılmaksızın yabancı plakalı araçlara uygulanacak olan bu maddenin birinci fıkrasında belirtilen idari para cezaları ile geçiş ücretleri ve ikinci fıkrasında yer alan idari para cezaları tebligat şartı aranmaksızın sürücüsü bilgilendirilmek suretiyle tahsil edilir. Tahsilat gerçekleşmeden yabancı plakalı aracın ülkeyi terk etmesine izin verilmez. Bu fıkra hükümlerinin uygulanmasına ilişkin usul ve esaslar Gümrük ve Ticaret Bakanlığı, İçişleri Bakanlığı, Maliye Bakanlığı ile Ulaştırma, Denizcilik ve Haberleşme Bakanlığınca müştereken altı ay içinde belirlenir. Uluslararası sözleşme hükümleri saklıdır. (9) (Ek: 16/5/2018-7144/18 md.) Bu maddenin birinci, ikinci, üçüncü, dördüncü, yedinci ve sekizinci fıkraları Bakanlık tarafından işletilen otoyolları ve erişme kontrolünün uygulandığı karayolları için; beşinci, altıncı ve yedinci fıkraları ise Bakanlık tarafından 3996 sayılı Kanun ve diğer ilgili kanunlar çerçevesinde işletme hakkı verilen veya devredilen otoyollar ile erişme kontrolünün uygulandığı karayolları için de uygulanır. ____________ (1) 27/3/2015 tarihli ve 6639 sayılı Kanunun 33 üncü maddesiyle bu fıkrada yer alan “o güzergahın en uzun mesafesine” ibaresi “geçiş ücreti ödemeden giriş çıkış yaptığı mesafeye” olarak değiştirilmiştir. (2) 16/5/2018 tarihli ve 7144 sayılı Kanunun 18 inci maddesiyle, bu fıkrada yer alan “on” ibaresi “dört” şeklinde değiştirilmiştir. (3) 27/3/2015 tarihli ve 6639 sayılı Kanunun 33 üncü maddesiyle bu fıkrada yer alan “yedi gün” ibaresi “on beş gün” olarak değiştirilmiştir. 6001 SAYILI KANUNA EK VE DEĞİŞİKLİK GETİREN MEVZUATIN VEYA ANAYASA MAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR LİSTE Değiştiren Kanunun/KHK’nin İptal Eden Anayasa Mahkemesinin Kararının  Numarası 6001 sayılı Kanunun değişen veya iptal edilen maddeleri Yürürlüğe Giriş  Tarihi 6111 GEÇİCİ MADDE 1 13/1/2011 tarihinden geçerli olmak üzere 25/2/2011 6518 10, 29 19/2/2014 6639 30, GEÇİCİ MADDE 1, İşlenemeyen hüküm 15/4/2015 6663 İşlenemeyen hüküm 10/2/2016 7103 EK MADDE 1, GEÇİCİ MADDE 2 27/3/2018 7144 30, GEÇİCİ MADDE 3 25/5/2018 KHK/703 Kanunun adı, 1, 3 ila 9, 10, 11, 12, 20, 22, 26, 27, 31, 32, 46 ile ekli (1) sayılı cetvel 24/6/2018 tarihinde birlikte yapılan Türkiye Büyük Millet Meclisi ve Cumhurbaşkanlığı seçimleri sonucunda Cumhurbaşkanının andiçerek göreve başladığı tarihte (9/7/2018) 7159 Geçici Madde 4 1/1/2019 7176 Geçici Madde 5 12/6/2019 7252 30 28/7/2020 Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkarayollari-genel-mud-teskilat-gorevleri-hak-kanun.html",
        "title": "",
        "target": "",
        "type": "internal"
      },
      {
        "text": "KARAYOLLARI GENEL MÜD TEŞKİLAT VE GÖREVLERİ HAKKINDA KANUN",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?karayollari-genel-mud-teskilat-gorevleri-hak-kanun.html",
        "title": "",
        "target": "_top",
        "type": "internal"
      },
      {
        "text": "KARAYOLLARI GENEL MÜDÜRLÜĞÜNÜN TEŞKİLAT VE GÖREVLERİ HAKKINDA KANUN",
        "href": "http://www.mevzuat.gov.tr/MevzuatMetin/1.5.6001.pdf",
        "title": "",
        "target": "_blank",
        "type": "external"
      },
      {
        "text": "KANUN-YÖNETMELİK V.S",
        "href": "kanun-yonetmelik-dizini.html",
        "title": "KANUN-YÖNETMELİK TÜZÜK V.S DİZİNİ",
        "target": "",
        "type": "internal"
      },
      {
        "text": "TEBLİĞ-GEN- BAKANLIKLARA AİT",
        "href": "tebligler-geneleler-dizini-bakanliklara-ait.html",
        "title": "TEBLİĞ-GEN- BAKANLIKLARA AİT ",
        "target": "",
        "type": "internal"
      },
      {
        "text": "İSTİSNA-MUAFİYETLER",
        "href": "istisna-muafiyet-dizini.html",
        "title": "İSTİSNA-MUAFİYETLER DİZİNİ",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI DİZİNİ",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "Değiştiren Kanunun/KHK’nin İptal Eden Anayasa Mahkemesinin Kararının  Numarası",
            "6001 sayılı Kanunun değişen veya iptal edilen maddeleri",
            "Yürürlüğe Giriş  Tarihi"
          ],
          [
            "6111",
            "GEÇİCİ MADDE 1",
            "13/1/2011 tarihinden geçerli olmak üzere 25/2/2011"
          ],
          [
            "6518",
            "10, 29",
            "19/2/2014"
          ],
          [
            "6639",
            "30, GEÇİCİ MADDE 1, İşlenemeyen hüküm",
            "15/4/2015"
          ],
          [
            "6663",
            "İşlenemeyen hüküm",
            "10/2/2016"
          ],
          [
            "7103",
            "EK MADDE 1, GEÇİCİ MADDE 2",
            "27/3/2018"
          ],
          [
            "7144",
            "30, GEÇİCİ MADDE 3",
            "25/5/2018"
          ],
          [
            "KHK/703",
            "Kanunun adı, 1, 3 ila 9, 10, 11, 12, 20, 22, 26, 27, 31, 32, 46 ile ekli (1) sayılı cetvel",
            "24/6/2018 tarihinde birlikte yapılan Türkiye Büyük Millet Meclisi ve Cumhurbaşkanlığı seçimleri sonucunda Cumhurbaşkanının andiçerek göreve başladığı tarihte (9/7/2018)"
          ],
          [
            "7159",
            "Geçici Madde 4",
            "1/1/2019"
          ],
          [
            "7176",
            "Geçici Madde 5",
            "12/6/2019"
          ],
          [
            "7252",
            "30",
            "28/7/2020"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KARAYOLLARI GENEL MÜD TEŞKİLAT VE GÖREVLERİ HAKKINDA KANUN"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KARAYOLLARI GENEL MÜD TEŞKİLAT VE GÖREVLERİ HAKKINDA KANUN</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"&nbsp; &nbsp; Kanun Numarası : 6001 &nbsp; &nbsp; &nbsp; &nbsp; &nbsp; Kabul Tarihi&nbsp; : 25/6/2010 Yayımlandığı R.Gazete : Tarih: 13/7/2010 Sayı : 27640 &nbsp; &nbsp; &nbsp; &nbsp; &nbsp; Yayımlandığı Düstur&nbsp;: Tertip : 5&nbsp; Cilt : 49&nbsp; &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?karayollari-genel-mud-teskilat-gorevleri-hak-kanun.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"karayollari-genel-mud-teskilat-gorevleri-hak-kanun.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KARAYOLLARI GENEL MÜD TEŞKİLAT VE GÖREVLERİ HAKKINDA KANUN\",\n\n   mailsubject: \"Tavsiye: Noterlik Rehberi - KARAYOLLARI GENEL MÜDÜRLÜĞÜNÜN TEŞKİLAT VE GÖREVLERİ HAKKINDA KANUN &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - KARAYOLLARI GENEL MÜDÜRLÜĞÜNÜN TEŞKİLAT VE GÖREVLERİ HAKKINDA KANUN &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KARAYOLLARI-GENEL-MUD-TESKILAT-GOREVLERI-HAK-KANUN\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"karayollari-genel-mud-teskilat-gorevleri-hak-kanun.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?karayollari-genel-mud-teskilat-gorevleri-hak-kanun.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?karayollari-genel-mud-teskilat-gorevleri-hak-kanun.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?karayollari-genel-mud-teskilat-gorevleri-hak-kanun.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?karayollari-genel-mud-teskilat-gorevleri-hak-kanun.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkarayollari-genel-mud-teskilat-gorevleri-hak-kanun.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KARAYOLLARI GENEL MÜD TEŞKİLAT VE GÖREVLERİ HAKKINDA KANUN</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?karayollari-genel-mud-teskilat-gorevleri-hak-kanun.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: center;\"><a href=\"http://www.mevzuat.gov.tr/MevzuatMetin/1.5.6001.pdf\" target=\"_blank\" onclick=\"return HMTrackTopiclink(this);\" class=\"weblink\">KARAYOLLARI GENEL MÜDÜRLÜĞÜNÜN TEŞKİLAT VE GÖREVLERİ HAKKINDA KANUN</a></p>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; </span><span class=\"f_Templatebuton_9\" style=\"font-size: 13px;\"><a href=\"kanun-yonetmelik-dizini.html\" class=\"topiclink\" title=\"KANUN-YÖNETMELİK TÜZÜK V.S DİZİNİ\">KANUN-YÖNETMELİK V.S</a>  &nbsp; <a href=\"tebligler-geneleler-dizini-bakanliklara-ait.html\" class=\"topiclink\" title=\"TEBLİĞ-GEN- BAKANLIKLARA AİT&nbsp;\">TEBLİĞ-GEN- BAKANLIKLARA AİT </a>  &nbsp; <a href=\"istisna-muafiyet-dizini.html\" class=\"topiclink\" title=\"İSTİSNA-MUAFİYETLER DİZİNİ\">İSTİSNA-MUAFİYETLER</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI DİZİNİ\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><span style=\"font-size: 15px; font-family: 'Segoe UI',Tahoma,Verdana,Arial,sans-serif;\"> </span><span style=\"font-family: 'Times New Roman',Times,Georgia,serif;\"> </span><span style=\"font-size: 15px; font-family: 'Segoe UI',Tahoma,Verdana,Arial,sans-serif;\"> </span></p>\n\n<p style=\"text-align: center;\"><span style=\"font-size: 11px; font-family: 'Segoe UI',Tahoma,Verdana,Arial,sans-serif;\">Kanun Numarası : 6001</span></p>\n\n<p style=\"text-align: center;\"><span style=\"font-size: 11px; font-family: 'Segoe UI',Tahoma,Verdana,Arial,sans-serif;\">  &nbsp; &nbsp; &nbsp; &nbsp; Kabul Tarihi  : 25/6/2010</span></p>\n\n<p style=\"text-align: center;\"><span style=\"font-size: 11px; font-family: 'Segoe UI',Tahoma,Verdana,Arial,sans-serif;\">Yayımlandığı R.Gazete : Tarih: 13/7/2010 Sayı : 27640</span></p>\n\n<p style=\"text-align: center;\"><span style=\"font-size: 11px; font-family: 'Segoe UI',Tahoma,Verdana,Arial,sans-serif;\">  &nbsp; &nbsp; &nbsp; &nbsp; Yayımlandığı Düstur : Tertip : 5  Cilt : 49  </span></p>\n\n<p><span style=\"font-size: 15px; font-family: 'Times New Roman',Times,Georgia,serif;\"> </span></p>\n\n<p style=\"text-indent: 23px;\"><span style=\"font-size: 13px; color: #000000;\">&nbsp;</span></p>\n\n<p style=\"text-indent: 36px;\"><a id=\"madde30\" class=\"hmanchor\"></a><span style=\"font-weight: bold;\">Geçiş ücretini ödememe ve güvenliğin ihlali</span></p>\n\n<p style=\"text-indent: 36px;\"><span style=\"font-weight: bold;\">MADDE 30- </span>(1) Genel Müdürlük işletimindeki otoyollar ile erişme kontrolünün uygulandığı karayolları için belirlenen geçiş ücretlerini ödemeden geçiş yaptığı tespit edilen araç sahiplerine Genel Müdürlük tarafından, geçiş ücreti ödemeden giriş çıkış yaptığı mesafeye ait geçiş ücretinin dört katı tutarında idarî para cezası verilir.<span style=\"vertical-align: super;\">(1)(2)</span></p>\n\n<p>____________</p>\n\n<p style=\"text-indent: -9px; margin: 0 0 0 9px;\"><span style=\"font-style: italic;\">(1) 27/3/2015 tarihli ve 6639 sayılı Kanunun 33 üncü maddesiyle bu fıkrada yer alan “o güzergahın en uzun mesafesine” ibaresi “geçiş ücreti ödemeden giriş çıkış yaptığı mesafeye” olarak değiştirilmiştir.</span></p>\n\n<p style=\"text-indent: -9px; margin: 0 0 0 9px;\"><span style=\"font-style: italic;\">(2) 16/5/2018 tarihli ve 7144 sayılı Kanunun 18 inci maddesiyle, bu fıkrada yer alan “on” ibaresi “dört” şeklinde değiştirilmiştir.</span></p>\n\n<p style=\"text-indent: 38px;\"><span style=\"font-size: 13px; color: #000000;\">&nbsp;</span></p>\n\n<p style=\"text-indent: 38px;\">(2) Erişme kontrolü uygulanan karayollarında kısıtlanan ve yasaklanan işler veya hareketleri yapanlar ve yaptıranlar ile koruma alanı içine giren hayvan sahiplerine Genel Müdürlükçe yetkilendirilen personel veya trafik polisi, trafik polisinin görev alanı dışında kalan yerlerde jandarma personeli tarafından beş yüz Türk Lirası idarî para cezası verilir. Bu Kanunun 18 inci maddesinin altıncı fıkrası uyarınca karayolları sınır çizgileri dâhilinde yasaklanan fiilleri işleyenler hakkında 9/8/1983 tarihli ve 2872 sayılı Çevre Kanunu hükümleri uygulanır. Şu kadar ki; 2872 sayılı Kanunun 20 nci maddesinin (s) bendinde belirtilen fiillerin şehirlerarası yolcu ve yük taşımacılığı yapanlar tarafından karayolları sınır çizgileri dâhilinde işlenmesi halinde uygulanacak idarî para cezası beş yüz Türk Lirasından aşağı olamaz. Karayolları sınır çizgileri dâhilinde yasaklanan fiillerin denetimi ile 2872 sayılı Kanunda öngörülen yaptırımların uygulanmasında, Genel Müdürlük 2872 sayılı Kanunun 12 nci maddesi uyarınca yetkilendirilmiş kuruluşlardan sayılır.</p>\n\n<p style=\"text-indent: 38px;\">(3) Bu maddenin birinci fıkrasında belirtilen idarî para cezaları ile geçiş ücretleri ve ikinci fıkrasında yer alan idarî para cezaları tebliğ tarihinden itibaren bir ay içinde ödenir. Bu sürede ödenmeyen geçiş ücretleri ve idarî para cezaları 21/7/1953 tarihli ve 6183 sayılı Amme Alacaklarının Tahsil Usulü Hakkında Kanun hükümlerine göre ilgili vergi dairesi tarafından takip ve tahsil edilir. Vergi daireleri tarafından tahsil edilen geçiş ücretleri, tahsilâtın yapıldığı ayı takip eden ayın sonuna kadar Genel Müdürlük hesaplarına aktarılır.</p>\n\n<p style=\"text-indent: 38px;\"><span style=\"font-size: 13px; color: #000000;\">&nbsp;</span></p>\n\n<p style=\"text-indent: 38px;\">(4) Birinci fıkra uyarınca ödenmesi gereken idarî para cezaları ile geçiş ücretleri ödenmeden, kabahatin işlendiği araçların fennî muayeneleri ile satış ve devirleri yapılmaz.</p>\n\n<p style=\"text-indent: 38px;\">(5) 4046, 3465 ve 3996 sayılı kanunlar çerçevesinde işletme hakkı verilen veya devredilen otoyollar veya erişme kontrolünün uygulandığı karayollarından geçiş ücretlerini ödemeden geçiş yapan araç sahiplerinden, işletici şirket tarafından geçiş ücreti ödemeden giriş çıkış yaptığı mesafeye ait geçiş ücreti ile birlikte, bu ücretin dört katı tutarında ceza, genel hükümlere göre tahsil edilir. <span style=\"font-weight: bold;\">(Mülga ikinci ve üçüncü cümle: 16/5/2018-7144/18 md.) (…) </span><span style=\"vertical-align: super;\">(1)(2)</span></p>\n\n<p style=\"text-indent: 38px;\">(6) 4046, 3465 ve 3996 sayılı kanunlar çerçevesinde işletme hakkı verilen veya devredilen otoyollar veya erişme kontrolünün uygulandığı karayollarından ücretsiz geçiş yapan araçlar, işletici şirket tarafından bu maddenin yedinci fıkrasında öngörülen sürenin bitimini takip eden ilk iş gününde en yakın trafik kuruluşuna bildirilir.</p>\n\n<p style=\"text-indent: 38px;\">(7) Geçiş ücretlerini ödemeden geçiş yapanlardan, ödemesiz geçiş tarihini izleyen on beş gün içinde yükümlü olduğu geçiş ücretini usulüne uygun olarak ödeyenlere, bu maddenin birinci fıkrası ile beşinci fıkrasında belirtilen cezalar uygulanmaz.  <span style=\"font-weight: bold;\">(Ek cümle: 16/5/2018-7144/18 md.)</span><span style=\"vertical-align: super;\">  </span>Otoyollar ile erişme kontrolünün uygulandığı karayolları için belirlenen geçiş ücretlerini ödemeden geçiş yaptığı tespit edilen yabancı plakalı araçlara uygulanan idari para cezaları için bu fıkrada belirlenen on beş günlük süre beklenmez. <span style=\"font-weight: bold;\">(Ek cümle:23/7/2020-7252/9 md.)</span> Ancak, ödemesiz geçiş tarihini izleyen on beş gün içinde geçiş ücretinin ödenmesi halinde idari para cezası tahsil edilmez.<span style=\"vertical-align: super;\"> (3)</span></p>\n\n<p style=\"text-indent: 38px;\">(8) <span style=\"font-weight: bold;\">(Ek:27/3/2015-6639/33 md.) </span>Sürücüsünün Türk vatandaşı olup olmadığına bakılmaksızın yabancı plakalı araçlara uygulanacak olan bu maddenin birinci fıkrasında belirtilen idari para cezaları ile geçiş ücretleri ve ikinci fıkrasında yer alan idari para cezaları tebligat şartı aranmaksızın sürücüsü bilgilendirilmek suretiyle tahsil edilir. Tahsilat gerçekleşmeden yabancı plakalı aracın ülkeyi terk etmesine izin verilmez. Bu fıkra hükümlerinin uygulanmasına ilişkin usul ve esaslar Gümrük ve Ticaret Bakanlığı, İçişleri Bakanlığı, Maliye Bakanlığı ile Ulaştırma, Denizcilik ve Haberleşme Bakanlığınca müştereken altı ay içinde belirlenir. Uluslararası sözleşme hükümleri saklıdır.</p>\n\n<p style=\"text-indent: 38px;\">(9) <span style=\"font-weight: bold;\">(Ek: 16/5/2018-7144/18 md.)</span><span style=\"vertical-align: super;\">  </span>Bu maddenin birinci, ikinci, üçüncü, dördüncü, yedinci ve sekizinci fıkraları Bakanlık tarafından işletilen otoyolları ve erişme kontrolünün uygulandığı karayolları için; beşinci, altıncı ve yedinci fıkraları ise Bakanlık tarafından 3996 sayılı Kanun ve diğer ilgili kanunlar çerçevesinde işletme hakkı verilen veya devredilen otoyollar ile erişme kontrolünün uygulandığı karayolları için de uygulanır.</p>\n\n<p>____________</p>\n\n<p style=\"text-indent: -9px; margin: 0 0 0 9px;\"><span style=\"font-style: italic;\">(1) 27/3/2015 tarihli ve 6639 sayılı Kanunun 33 üncü maddesiyle bu fıkrada yer alan “o güzergahın en uzun mesafesine” ibaresi “geçiş ücreti ödemeden giriş çıkış yaptığı mesafeye” olarak değiştirilmiştir.</span></p>\n\n<p style=\"text-indent: -9px; margin: 0 0 0 9px;\"><span style=\"font-style: italic;\">(2) 16/5/2018 tarihli ve 7144 sayılı Kanunun 18 inci maddesiyle, bu fıkrada yer alan “on” ibaresi “dört” şeklinde değiştirilmiştir.</span></p>\n\n<p style=\"text-indent: -9px; margin: 0 0 0 9px;\"><span style=\"font-style: italic;\">(3) 27/3/2015 tarihli ve 6639 sayılı Kanunun 33 üncü maddesiyle bu fıkrada yer alan “yedi gün” ibaresi “on beş gün” olarak değiştirilmiştir.</span></p>\n\n<p style=\"text-indent: -9px; margin: 0 0 0 9px;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"> <span style=\"font-weight: bold;\">6001 SAYILI KANUNA EK VE DEĞİŞİKLİK GETİREN MEVZUATIN VEYA ANAYASA MAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR LİSTE</span></p>\n\n<p style=\"text-align: center; text-indent: 38px;\"><span style=\"font-size: 13px; color: #000000;\">&nbsp;</span></p>\n\n<p style=\"text-indent: -9px; margin: 0 0 0 9px;\"><span style=\"font-size: 13px; color: #000000;\">&nbsp;</span></p>\n\n<div style=\"text-align: justify; text-indent: 0; padding: 0 0 0 0; margin: 0 0 0 0;\"><table style=\"width:100%; border:none; border-spacing:0; border-collapse:collapse;\">\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-weight: bold;\">Değiştiren Kanunun/KHK’nin İptal Eden Anayasa Mahkemesinin Kararının &nbsp;Numarası</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"><span style=\"font-weight: bold;\">6001 sayılı Kanunun değişen veya iptal edilen maddeleri</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"><span style=\"font-weight: bold;\">Yürürlüğe Giriş &nbsp;Tarihi</span></p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">6111</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">GEÇİCİ MADDE 1</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"margin: 0 0 6px 0;\">13/1/2011 tarihinden geçerli olmak üzere 25/2/2011</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">6518</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">10, 29</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">19/2/2014</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: left;\"><span style=\"width:39px;display:inline-block\">&nbsp;</span>6639 &nbsp; &nbsp; &nbsp; &nbsp;</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">30, GEÇİCİ MADDE 1, İşlenemeyen hüküm</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">15/4/2015</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">6663</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">İşlenemeyen hüküm</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">10/2/2016</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">7103</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">EK MADDE 1, GEÇİCİ MADDE 2</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">27/3/2018</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">7144</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">30, GEÇİCİ MADDE 3</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">25/5/2018</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\">KHK/703</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">Kanunun adı, 1, 3 ila 9, 10, 11, 12, 20, 22, 26, 27, 31, 32, 46 ile ekli (1) sayılı cetvel</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">24/6/2018 tarihinde birlikte yapılan Türkiye Büyük Millet Meclisi ve Cumhurbaşkanlığı seçimleri sonucunda Cumhurbaşkanının andiçerek göreve başladığı tarihte (9/7/2018)</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">7159</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">Geçici Madde 4</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">1/1/2019</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">7176</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">Geçici Madde 5</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">12/6/2019</p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">7252</p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\">30</p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\">28/7/2020</p>\n\n</td>\n\n</tr>\n\n</table>\n\n</div>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"karayollari-genel-mud-teskilat-gorevleri-hak-kanun.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:24:58.912403"
}