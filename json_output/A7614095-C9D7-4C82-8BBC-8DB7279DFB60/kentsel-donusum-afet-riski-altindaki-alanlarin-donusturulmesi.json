{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kentsel-donusum-afet-riski-altindaki-alanlarin-donusturulmesi.html",
    "title": "AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI",
    "description": "*12.12.2012 günlü ve 2169 sayılı yazıda, 6306 sayılı AFET Riski Altındaki Alanların Dönüştürülmesi Hakkında Kanunun 7 nci maddesinin 9 uncu fıkrasındaki",
    "keywords": [
      "AFET RİSKİ ALTINDAKİ ALANLARIN DÖNÜŞTÜRÜLMESİ (KENTSEL DÖNÜŞÜM) HAKKINDAKİ 6306 SAYILI KANUN UYGULAMASI"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI Email Gönder AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI << Fihrist-Ana sayfa >> AFET RİSKİ ALTINDAKİ ALANLARIN DÖNÜŞTÜRÜLMESİ (KENTSEL DÖNÜŞÜM) HAKKINDAKİ 6306 SAYILI KANUN UYGULAMASI 6306 S. KANUN 6306 S. KANUN UYG. YÖNET   6306 S.KAN UYGULA.   GENELGE VE GENEL YAZILAR   VEZNE *12.12.2012 günlü ve 2169 sayılı yazıda, 6306 sayılı AFET Riski Altındaki Alanların Dönüştürülmesi Hakkında Kanunun 7 nci maddesinin 9 uncu fıkrasındaki Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır. hükmü düzenlenmiştir. *Kanun 11.07.2012 günlü ve (86) sayılı Genel Yazı ile duyurulmuştur. Sözü edilen Kanun hükümlerine göre ; 1- Bu Kanun uyarınca gerçekleştirilecek uygulamalarda yeni yerleşim alanı olarak kullanılmak üzere, TOKİ'nin veya İdarenin (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyelerinin) talebine bağlı olarak veya resen, Maliye Bakanlığının uygun görüşü alınarak Çevre ve Şehircilik Bakanlığınca belirlenen Rezerv Yapı Alanlarında yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. Belirtilen Rezerv Yapı Alanların işlemlerde istisna uygulanmasında, maddede belirtilen şekilde Çevre ve Şehircilik Bakanlığınca bu alanın rezerv yapı alanı olarak tespit edildiğine ilişkin olarak anılan Bakanlığın Rezerv Yapı Alanı tespit kararının görülmesi veya Çevre ve Şehircilik İl Müdürlüğünün sözü edilen karara ilişkin yazısının istenilmesi uygun olacaktır. 2- Zemin yapısı veya üzerindeki yapılaşma sebebiyle can ve mal kaybına yol açma riski taşıyan, Çevre ve Şehircilik Bakanlığı veya İdare (Belediye ve mücavir alan sınırları içinde belediyeleri, bu sınırlar dışında il özel idareleri, büyükşehirlerde büyükşehir belediyeleri ve yapılacak Bakanlık tarafından yetkilendirmesi halinde büyükşehir belediyesi sınırları içindeki ilçe belediyeleri) tarafından AFET ve Acil Durum Yönetimi Başkanlığının görüşü de alınarak belirlenen ve Bakanlığın teklifi üzerine Bakanlar Kurulunca kararlaştırılan Riskli alanlarda yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. Riskli alan olarak tabir edilen yerlerdeki inşaatlarla ilgili işlemlerde istisna uygulanması için bu alanların Bakanlar Kurulunca Riskli Alan olarak tespit edildiğine ilişkin Bakanlar Kurulu Kararının görülmesi veya Çevre ve Şehircilik İl Müdürlüğünün sözü edilen bu karara ilişkin yazısının istenilmesi uygun olacaktır. 3- Riskli alan içinde veya dışında olup ekonomik ömrünü tamamlamış olan ya da yıkılma veya ağır hasar görme riski taşıdığı ilmi ve teknik verilere dayanılarak Çevre ve Şehircilik Bakanlığı tarafından lisanslandırılan kurum ve kuruluşlarca tespit edilen Riskli yapıların yıkılarak yeniden inşa edilmesi ile ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. Riskli yapılarla ilgili iş ve işlemlere ilişkin istisnanın uygulanmasında, Çevre ve Şehircilik Bakanlığı tarafından lisanslandırılan kurum ve kuruluşlarca, o yapının, Riskli Yapı olarak tespit edildiğine ilişkin raporun veya Çevre ve Şehircilik İl Müdürlüğünün sözü edilen rapora ilişkin yazısının istenilmesi uygun olacaktır. Buna göre ; a) Bir yapının riskli yapı olup olmadığı yönünden Çevre ve Şehircilik Bakanlığı tarafından lisanslandırılan kurum ve kuruluşlar ile yapı sahipleri arasında düzenlenen hizmet sözleşmeleri, b) Riskli yapı raporuna dayanılarak, bu yapının yıkılması ve yeniden inşası ile ilgili olarak düzenlenen sözleşmeler, damga vergisi ve harçtan istisna edilecektir. 4- Riskli alan ve rezerv yapı alanı dışında olup da bu Kanunun öngördüğü amaçlar bakımından güçlendirilebileceği teknik olarak tespit edilen yapılar için, Bakanlar Kurulunca belirlenen usul ve esaslar çerçevesinde Bakanlıkça dönüşüm projeleri özel hesabından kullandırılan güçlendirme kredisi ile ilgili işlem ve kağıtlar da damga vergisi ve harç istisnasından yararlandırılacaktır. Yukarıda belirtilen hususlarda damga vergisi ve harç istisnası uygulanacak olmakla birlikte yapılacak noterlik işlemlerinde işlemin vasfı itibariyle (örneğin kat karşılığı inşaat sözleşmesi, inşaat yapım sözleşmesi gibi) kağıtlarda noter ücretine esas alınmak üzere değer gösterilmesi gerektiği tabiidir. 6306 sayılı kanun uygulaması ile ilgili diğer hususlar 2013/1 sayılı Genelge ve bu Genelgeye ek genelge esaslarına göre *Bu Kanun kapsamında yapıldığı beyan edilerek yapılacak inşaatların; -Riskli Alan ve Rezerv Yapı Alanı içerisinde kalıp kalmadığı, -Riskli yapılarla ilgili olarak düzenlenen “riskli yapı raporlarının” kesinleşip kesinleşmediği, ve dolayısı ile bu inşaatlarla ilgili iş ve işlemlere damga vergisi ve harç istisnası uygulanıp uygulanmayacağının tespiti için yukarıda belirtilen hususları teyit etmek üzere ilgili “Çevre ve Şehircilik İl Müdürlüklerince” düzenlenmiş bir yazının aranılması gerekmektedir. 2014/3 sayılı Genelge ve bu Genelgeye ek genelge esaslarına göre Çevre ve Şehircilik Bakanlığınca alınan 08.03.2014 günlü Bakanlık Makam Olur'u ile; İstanbul İlindeki yoğunluk nedeniyle, -Riskli yapı raporlarının 17.03.2014 tarihinden itibaren sadece İstanbul’a mahsus olmak üzere, İstanbul'daki bütün Büyükşehir Belediyelerince incelenmesi ve raporlarla ilgili olarak gereğinin de belediyelerce yapılması hususunda İstanbul Büyükşehir Belediyelerinin yetkilendirildiği, verilen bu yetki çerçevesinde İstanbul İli'ne mahsus olmak üzere riskli yapı raporunun kesinleştiği hususundaki yazının da belediyeler tarafından düzenlenmeye başlandığı, Buna göre; Riskli yapılar yönünden düzenlenen riskli yapı raporlarının kesinleştiği hususunda; a) İstanbul İlinde Büyükşehir Belediye Sınırları İçinde Bulunan Belediyelerce, b) Altyapı ve Kentsel Dönüşüm Müdürlüğü olan yerlerde bu Müdürlüklerce, c) Diğer illerde Çevre ve Şehircilik İl Müdürlüklerince, düzenlenen yazının aranılması ve bu yazıya göre işlem yapılması gerekmektedir. 2014/5 sayılı Genelge esaslarına göre *6306 sayılı Kanun kapsamındaki uygulamalarla ilgili ve konusuna giren taşınmazın tapu kayıt bilgileri de açıkça yazılmış olsa dahi vekaletnameler Kanunun 1 inci maddesi kapsamına girmediği cihetle kanunla getirilen harç istisnasından faydalanması mümkün değildir. 2014/6 sayılı Genelge esaslarına göre *6306 sayılı kanun kapsamında yer aldığı belirtilen binalarla ilgili olarak düzenlenen riskli yapı raporlarının kesinleştiği hususunda; a) İstanbul İlinde Büyükşehir Belediye Sınırları İçinde Bulunan Belediyelerce , b) Altyapı ve Kentsel Dönüşüm Müdürlüğü olan yerlerde bu Müdürlüklerce, c) Diğer illerde Çevre ve Şehircilik İl Müdürlüklerince, düzenlenen yazının aranılması ve bu yazıya göre işlem yapılması gerekdiği 2013/1 sayılı Genelge ve bu Genelgeye ek Genelge ile bildirilmişti. *Ancak, Çevre ve Şehircilik İl Müdürlüklerince düzenlenen “Riskli Yapı Belgesi”D itiraz süreci de tamamlanıp riskli yapı olduğu kesinleşen binalar için düzenlendiğinden dolayı bu belgenin ibrazı üzerine başkaca bir yazı veya belge aranılmaksızın işleme istisna uygulanması gerekmektedir. *Ayrıca 2014/6 sayılı Genelgede de belirtildiği üzere, İstanbul İline mahsus olmak üzere İstanbul İlinde Riskli Yapı Belgesi ilçe belediyelerince de düzenlenebilmektedir. 2015/3 sayılı Genelge esaslarına göre *Birden fazla şahsın müşterek mülkiyetinde bulunan bir arsa üzerindeki gecekondunun bu şahıslardan sadece birisine ait olması halinde, sadece riskli yapı belgesi olan gecekondu malikinin taraf olduğu işlemlere istisna uygulanması gerekmektedir. *Riskli yapı olarak tespit edilen yapının üzerinde bulunduğu arsanın diğer maliklerinin yapacağı işlemlere bu kapsamda istisna uygulanması mümkün değildir. *Bu durumda böyle bir işlemde tüm maliklerin işleme iştirakleri halinde riskli yapı belgesi olan gecekondu sahibinin pay değeri ile sınırlı olarak istisna uygulanabilecektir. 2015/5 sayılı Genelge esaslarına göre *6306 sayılı Kanunun 6 ncı maddesinin 2 nci fıkrasında yer alan -Bakanlık, (Çevre ve Şehircilik Bakanlığı) -TOKİ veya -İdare (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyeleri) tarafından yine bu maddedeki hallere münhasır olmak üzere kimi hallerde noterliklerden mirasçılık belgesinin çıkarılmasının talep edilmesi, Kanunun 7 nci maddesinin 9 uncu fıkrasında harç istisnası kapsamına alınmış bulunan uygulamalar olarak tanımlanan işlemler arasında yer almaktadır. Bu sebeple Bakanlık, TOKİ veya idare tarafından 6306 sayılı kanun uygulaması ile ilgili olarak talep edilecek mirasçılık belgesi çıkarılması işlemlerinden harç tahsil olunmaması 2015/ 6 sayılı Genelgeye göre *Van ilindeki depremde hasar gören ve AFAD tarafından orta veya ağır hasarlı olduğu yolunda rapor düzenlenen yapıların yıkılıp yeniden inşasında, bu konudaki yazının ibrazı üzerine 6306 sayılı kanuna göre riskli yapı raporu ile ilgili prosedür uygulanmaksızın istisna uygulanır. Aydın Kahraman - Türkiye Noterler Birliği Mali Danışmanı Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkentsel-donusum-afet-riski-altindaki-alanlarin-donusturulmesi.html",
        "title": "",
        "target": "",
        "type": "internal"
      },
      {
        "text": "AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kentsel-donusum-afet-riski-altindaki-alanlarin-donusturulmesi.html",
        "title": "",
        "target": "_top",
        "type": "internal"
      },
      {
        "text": "6306 S. KANUN",
        "href": "afet-riski-altindaki-alanlarin-donus-hak-kanun.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN",
        "target": "",
        "type": "internal"
      },
      {
        "text": "6306 S. KANUN UYG. YÖNET",
        "href": "afet-riski-altindaki-alanlarin-donus-hak-kan-uyg-yonet.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ",
        "target": "",
        "type": "internal"
      },
      {
        "text": "6306 S.KAN UYGULA.",
        "href": "kentsel-donusum-afet-riski-altindaki-alanlarin-donusturulmesi.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "dogal-afetler-hakkinda-genelge-ve-genel-yazilar.html",
        "title": "",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "KENTSEL DÖNÜŞÜM SÖZLEŞMELERİ - VEZNE",
        "target": "",
        "type": "internal"
      },
      {
        "text": "6306 sayılı",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "6306 sayılı kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "6306 sayılı kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "6306 sayılı kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "6306 sayılı kanun",
        "href": "afet-riski-altindaki-alanlarin-donus-hak-kanun.html",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"AFET RİSKİ ALTINDAKİ ALANLARIN DÖNÜŞTÜRÜLMESİ (KENTSEL DÖNÜŞÜM) HAKKINDAKİ 6306 SAYILI KANUN UYGULAMASI\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"*12.12.2012 günlü ve 2169 sayılı yazıda, 6306 sayılı AFET Riski Altındaki Alanların Dönüştürülmesi Hakkında Kanunun 7 nci maddesinin 9 uncu fıkrasındaki\" />\n\n   <link rel=\"canonical\" content=\"noterlikrehberi.net/rehber/index.html?kentsel-donusum-afet-riski-altindaki-alanlarin-donusturulmesi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kentsel-donusum-afet-riski-altindaki-alanlarin-donusturulmesi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"AFET RİSKİ ALTINDAKİ ALANLARIN DÖNÜŞTÜRÜLMESİ (KENTSEL DÖNÜŞÜM) HAKKINDAKİ 6306 SAYILI KANUN UYGULAMASI\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI\",\n\n   mailsubject: \"Tavsiye: Noterlik Rehberi - AFET RİSKİ ALTINDAKİ ALANLARIN DÖNÜŞTÜRÜLMESİ (KENTSEL DÖNÜŞÜM) HAKKINDAKİ 6306 SAYILI KANUN UYGULAMASI 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   sharesubject: \"Noterlik Rehberi - AFET RİSKİ ALTINDAKİ ALANLARIN DÖNÜŞTÜRÜLMESİ (KENTSEL DÖNÜŞÜM) HAKKINDAKİ 6306 SAYILI KANUN UYGULAMASI 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KENTSEL-DONUSUM-AFET-RISKI-ALTINDAKI-ALANLARIN-DONUSTURULMESI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kentsel-donusum-afet-riski-altindaki-alanlarin-donusturulmesi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kentsel-donusum-afet-riski-altindaki-alanlarin-donusturulmesi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kentsel-donusum-afet-riski-altindaki-alanlarin-donusturulmesi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kentsel-donusum-afet-riski-altindaki-alanlarin-donusturulmesi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kentsel-donusum-afet-riski-altindaki-alanlarin-donusturulmesi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkentsel-donusum-afet-riski-altindaki-alanlarin-donusturulmesi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>AFET RİSKİ ALTINDAKİ ALANIN DÖNÜŞTÜRÜLMESİ HK 6306 SK UYGULAMASI</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kentsel-donusum-afet-riski-altindaki-alanlarin-donusturulmesi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p class=\"p_Normal\" style=\"text-align: center;\"><span style=\"font-weight: bold; color: #903c39;\">AFET RİSKİ ALTINDAKİ ALANLARIN DÖNÜŞTÜRÜLMESİ (KENTSEL DÖNÜŞÜM) HAKKINDAKİ 6306 SAYILI KANUN UYGULAMASI</span></p>\n\n<p class=\"p_Templatebuton_9\"><span class=\"f_Templatebuton_9\"><a href=\"afet-riski-altindaki-alanlarin-donus-hak-kanun.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN\">6306 S. KANUN</a> &nbsp;  <a href=\"afet-riski-altindaki-alanlarin-donus-hak-kan-uyg-yonet.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ\">6306 S. KANUN UYG. YÖNET</a> &nbsp; <a href=\"kentsel-donusum-afet-riski-altindaki-alanlarin-donusturulmesi.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE\">6306 S.KAN UYGULA.</a> &nbsp; <a href=\"dogal-afetler-hakkinda-genelge-ve-genel-yazilar.html\" class=\"topiclink\">GENELGE VE GENEL YAZILAR</a> &nbsp; <a href=\"javascript:void(0);\" onclick=\"return hmshowPopup(event, popid_1741687724X, this);\" class=\"popuplink\" title=\"KENTSEL DÖNÜŞÜM SÖZLEŞMELERİ - VEZNE\">VEZNE</a></span></p>\n\n<p class=\"p_BodyText\" style=\"text-align: left; text-indent: 0; margin: 0 0 0 0;\"><span class=\"f_BodyText\">&nbsp;</span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">&nbsp;</p>\n\n<p>*12.12.2012 günlü ve 2169 sayılı yazıda, <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı</a> AFET Riski Altındaki Alanların Dönüştürülmesi Hakkında Kanunun 7 nci maddesinin 9 uncu fıkrasındaki</p>\n\n<p>&nbsp;</p>\n\n<p>Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır. hükmü düzenlenmiştir.</p>\n\n<p>&nbsp;</p>\n\n<p>*Kanun 11.07.2012 günlü ve (86) sayılı Genel Yazı ile duyurulmuştur. Sözü edilen Kanun hükümlerine göre ;</p>\n\n<p>1- Bu Kanun uyarınca gerçekleştirilecek uygulamalarda yeni yerleşim alanı olarak kullanılmak üzere, TOKİ'nin veya İdarenin (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyelerinin) talebine bağlı olarak veya resen, Maliye Bakanlığının uygun görüşü alınarak Çevre ve Şehircilik Bakanlığınca belirlenen Rezerv Yapı Alanlarında yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</p>\n\n<p>&nbsp;</p>\n\n<p>Belirtilen Rezerv Yapı Alanların işlemlerde istisna uygulanmasında, maddede belirtilen şekilde Çevre ve Şehircilik Bakanlığınca bu alanın rezerv yapı alanı olarak tespit edildiğine ilişkin olarak anılan Bakanlığın Rezerv Yapı Alanı tespit kararının görülmesi veya Çevre ve Şehircilik İl Müdürlüğünün sözü edilen karara ilişkin yazısının istenilmesi uygun olacaktır.</p>\n\n<p>&nbsp;</p>\n\n<p>2- Zemin yapısı veya üzerindeki yapılaşma sebebiyle can ve mal kaybına yol açma riski taşıyan, Çevre ve Şehircilik Bakanlığı veya İdare (Belediye ve mücavir alan sınırları içinde belediyeleri, bu sınırlar dışında il özel idareleri, büyükşehirlerde büyükşehir belediyeleri ve</p>\n\n<p>yapılacak</p>\n\n<p>&nbsp;</p>\n\n<p>Bakanlık tarafından yetkilendirmesi halinde büyükşehir belediyesi sınırları içindeki ilçe belediyeleri) tarafından AFET ve Acil Durum Yönetimi Başkanlığının görüşü de alınarak belirlenen ve Bakanlığın teklifi üzerine Bakanlar Kurulunca kararlaştırılan Riskli alanlarda yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</p>\n\n<p>Riskli alan olarak tabir edilen yerlerdeki inşaatlarla ilgili işlemlerde istisna uygulanması için bu alanların Bakanlar Kurulunca Riskli Alan olarak tespit edildiğine ilişkin Bakanlar Kurulu Kararının görülmesi veya Çevre ve Şehircilik İl Müdürlüğünün sözü edilen bu karara ilişkin yazısının istenilmesi uygun olacaktır.</p>\n\n<p>&nbsp;</p>\n\n<p>3- Riskli alan içinde veya dışında olup ekonomik ömrünü tamamlamış olan ya da yıkılma veya ağır hasar görme riski taşıdığı ilmi ve teknik verilere dayanılarak Çevre ve Şehircilik Bakanlığı tarafından lisanslandırılan kurum ve kuruluşlarca tespit edilen Riskli yapıların yıkılarak yeniden inşa edilmesi ile ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</p>\n\n<p>Riskli yapılarla ilgili iş ve işlemlere ilişkin istisnanın uygulanmasında, Çevre ve Şehircilik Bakanlığı tarafından lisanslandırılan kurum ve kuruluşlarca, o yapının, Riskli Yapı olarak tespit edildiğine ilişkin raporun veya Çevre ve Şehircilik İl Müdürlüğünün sözü edilen rapora ilişkin yazısının istenilmesi uygun olacaktır.</p>\n\n<p>&nbsp;</p>\n\n<p>Buna göre ;</p>\n\n<p>&nbsp;</p>\n\n<p>a) Bir yapının riskli yapı olup olmadığı yönünden Çevre ve Şehircilik Bakanlığı tarafından lisanslandırılan kurum ve kuruluşlar ile yapı sahipleri arasında düzenlenen hizmet sözleşmeleri,</p>\n\n<p>&nbsp;</p>\n\n<p>b) Riskli yapı raporuna dayanılarak, bu yapının yıkılması ve yeniden inşası ile ilgili olarak düzenlenen sözleşmeler, damga vergisi ve harçtan istisna edilecektir.</p>\n\n<p>4- Riskli alan ve rezerv yapı alanı dışında olup da bu Kanunun öngördüğü amaçlar bakımından güçlendirilebileceği teknik olarak tespit edilen yapılar için, Bakanlar Kurulunca belirlenen usul ve esaslar çerçevesinde Bakanlıkça dönüşüm projeleri özel hesabından kullandırılan güçlendirme kredisi ile ilgili işlem ve kağıtlar da damga vergisi ve harç istisnasından yararlandırılacaktır.</p>\n\n<p>&nbsp;</p>\n\n<p>Yukarıda belirtilen hususlarda damga vergisi ve harç istisnası uygulanacak olmakla birlikte yapılacak noterlik işlemlerinde işlemin vasfı itibariyle (örneğin kat karşılığı inşaat sözleşmesi, inşaat yapım sözleşmesi gibi) kağıtlarda noter ücretine esas alınmak üzere değer gösterilmesi gerektiği tabiidir.</p>\n\n<p>&nbsp;</p>\n\n<p><a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı kanun</a> uygulaması ile ilgili diğer hususlar</p>\n\n<p>&nbsp;</p>\n\n<p>2013/1 sayılı Genelge ve bu Genelgeye ek genelge esaslarına göre</p>\n\n<p>&nbsp;</p>\n\n<p>*Bu Kanun kapsamında yapıldığı beyan edilerek yapılacak inşaatların;</p>\n\n<p>&nbsp;</p>\n\n<p>-Riskli Alan ve Rezerv Yapı Alanı içerisinde kalıp kalmadığı,</p>\n\n<p>-Riskli yapılarla ilgili olarak düzenlenen “riskli yapı raporlarının” kesinleşip kesinleşmediği, ve dolayısı ile bu inşaatlarla ilgili iş ve işlemlere damga vergisi ve harç istisnası uygulanıp uygulanmayacağının tespiti için yukarıda belirtilen hususları teyit etmek üzere ilgili “Çevre ve Şehircilik İl Müdürlüklerince” düzenlenmiş bir yazının aranılması gerekmektedir.</p>\n\n<p>&nbsp;</p>\n\n<p>2014/3 sayılı Genelge ve bu Genelgeye ek genelge esaslarına göre</p>\n\n<p>Çevre ve Şehircilik Bakanlığınca alınan 08.03.2014 günlü Bakanlık Makam Olur'u ile; İstanbul İlindeki yoğunluk nedeniyle,</p>\n\n<p>&nbsp;</p>\n\n<p>-Riskli yapı raporlarının 17.03.2014 tarihinden itibaren sadece İstanbul’a mahsus olmak üzere, İstanbul'daki bütün Büyükşehir Belediyelerince incelenmesi ve raporlarla ilgili olarak gereğinin de belediyelerce yapılması hususunda İstanbul Büyükşehir Belediyelerinin yetkilendirildiği, verilen bu yetki çerçevesinde İstanbul İli'ne mahsus olmak üzere riskli yapı raporunun kesinleştiği hususundaki yazının da belediyeler tarafından düzenlenmeye başlandığı,</p>\n\n<p>&nbsp;</p>\n\n<p>Buna göre; Riskli yapılar yönünden düzenlenen riskli yapı raporlarının kesinleştiği hususunda;</p>\n\n<p>&nbsp;</p>\n\n<p>a) İstanbul İlinde Büyükşehir Belediye Sınırları İçinde Bulunan Belediyelerce,</p>\n\n<p>b) Altyapı ve Kentsel Dönüşüm Müdürlüğü olan yerlerde bu Müdürlüklerce,</p>\n\n<p>c) Diğer illerde Çevre ve Şehircilik İl Müdürlüklerince,</p>\n\n<p>&nbsp;</p>\n\n<p>düzenlenen yazının aranılması ve bu yazıya göre işlem yapılması gerekmektedir.</p>\n\n<p>2014/5 sayılı Genelge esaslarına göre</p>\n\n<p>&nbsp;</p>\n\n<p>*6306 sayılı Kanun kapsamındaki uygulamalarla ilgili ve konusuna giren taşınmazın tapu kayıt bilgileri de açıkça yazılmış olsa dahi vekaletnameler Kanunun 1 inci maddesi kapsamına girmediği cihetle kanunla getirilen harç istisnasından faydalanması mümkün değildir.</p>\n\n<p>&nbsp;</p>\n\n<p>2014/6 sayılı Genelge esaslarına göre</p>\n\n<p>&nbsp;</p>\n\n<p>*<a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı kanun</a> kapsamında yer aldığı belirtilen binalarla ilgili olarak düzenlenen riskli yapı raporlarının kesinleştiği hususunda;</p>\n\n<p>&nbsp;</p>\n\n<p>a) İstanbul İlinde Büyükşehir Belediye Sınırları İçinde Bulunan Belediyelerce ,</p>\n\n<p>&nbsp;</p>\n\n<p>b) Altyapı ve Kentsel Dönüşüm Müdürlüğü olan yerlerde bu Müdürlüklerce,</p>\n\n<p>&nbsp;</p>\n\n<p>c) Diğer illerde Çevre ve Şehircilik İl Müdürlüklerince, düzenlenen yazının aranılması ve bu yazıya göre işlem yapılması gerekdiği 2013/1 sayılı Genelge ve bu Genelgeye</p>\n\n<p>ek Genelge ile bildirilmişti.</p>\n\n<p>&nbsp;</p>\n\n<p>*Ancak, Çevre ve Şehircilik İl Müdürlüklerince düzenlenen “Riskli Yapı Belgesi”D itiraz süreci de tamamlanıp riskli yapı olduğu kesinleşen binalar için düzenlendiğinden dolayı bu belgenin ibrazı üzerine başkaca bir yazı veya belge aranılmaksızın işleme istisna uygulanması gerekmektedir.</p>\n\n<p>&nbsp;</p>\n\n<p>*Ayrıca 2014/6 sayılı Genelgede de belirtildiği üzere, İstanbul İline mahsus olmak üzere İstanbul İlinde Riskli Yapı Belgesi ilçe belediyelerince de düzenlenebilmektedir.</p>\n\n<p>2015/3 sayılı Genelge esaslarına göre</p>\n\n<p>&nbsp;</p>\n\n<p>*Birden fazla şahsın müşterek mülkiyetinde bulunan bir arsa üzerindeki gecekondunun bu şahıslardan sadece birisine ait olması halinde, sadece riskli yapı belgesi olan gecekondu malikinin taraf olduğu işlemlere istisna uygulanması gerekmektedir.</p>\n\n<p>&nbsp;</p>\n\n<p>*Riskli yapı olarak tespit edilen yapının üzerinde bulunduğu arsanın diğer maliklerinin yapacağı işlemlere bu kapsamda istisna uygulanması mümkün değildir.</p>\n\n<p>&nbsp;</p>\n\n<p>*Bu durumda böyle bir işlemde tüm maliklerin işleme iştirakleri halinde riskli yapı belgesi olan gecekondu sahibinin pay değeri ile sınırlı olarak istisna uygulanabilecektir.</p>\n\n<p>&nbsp;</p>\n\n<p>2015/5 sayılı Genelge esaslarına göre</p>\n\n<p>&nbsp;</p>\n\n<p>*6306 sayılı Kanunun 6 ncı maddesinin 2 nci fıkrasında yer alan</p>\n\n<p>&nbsp;</p>\n\n<p>-Bakanlık, (Çevre ve Şehircilik Bakanlığı)</p>\n\n<p>&nbsp;</p>\n\n<p>-TOKİ veya</p>\n\n<p>&nbsp;</p>\n\n<p>-İdare (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyeleri) tarafından yine bu maddedeki hallere münhasır olmak üzere kimi hallerde noterliklerden mirasçılık belgesinin çıkarılmasının talep edilmesi, Kanunun 7 nci maddesinin 9 uncu fıkrasında harç istisnası kapsamına alınmış bulunan uygulamalar olarak tanımlanan işlemler arasında yer almaktadır.</p>\n\n<p>Bu sebeple Bakanlık, TOKİ veya idare tarafından <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı kanun</a> uygulaması ile ilgili olarak talep edilecek mirasçılık belgesi çıkarılması işlemlerinden harç tahsil olunmaması</p>\n\n<p>&nbsp;</p>\n\n<p>2015/ 6 sayılı Genelgeye göre</p>\n\n<p>&nbsp;</p>\n\n<p>*Van ilindeki depremde hasar gören ve AFAD tarafından orta veya ağır hasarlı olduğu yolunda rapor düzenlenen yapıların yıkılıp yeniden inşasında, bu konudaki yazının ibrazı üzerine <a href=\"afet-riski-altindaki-alanlarin-donus-hak-kanun.html\" class=\"topiclink\">6306 sayılı kanun</a>a göre riskli yapı raporu ile ilgili prosedür uygulanmaksızın istisna uygulanır. </p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"font-weight: bold;\">Aydın Kahraman - Türkiye Noterler Birliği Mali Danışmanı</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kentsel-donusum-afet-riski-altindaki-alanlarin-donusturulmesi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:07.604636"
}