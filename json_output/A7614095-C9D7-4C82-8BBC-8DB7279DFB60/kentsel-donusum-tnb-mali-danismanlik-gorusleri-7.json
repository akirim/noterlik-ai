{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kentsel-donusum-tnb-mali-danismanlik-gorusleri-7.html",
    "title": "KENTSEL DÖNÜŞÜMLE İLGİLİ MUVAFAKAT VE TAAHHÜTNAME",
    "description": "Yayın Tarihi:16.12.2016 Yayınlayan:AYDIN KAHRAMAN Konu:KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA İçerik:Mali Danışmanlık-299-22369   16.12.201",
    "keywords": [
      "KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KENTSEL DÖNÜŞÜMLE İLGİLİ MUVAFAKAT VE TAAHHÜTNAME Email Gönder KENTSEL DÖNÜŞÜMLE İLGİLİ MUVAFAKAT VE TAAHHÜTNAME << Fihrist-Ana sayfa >> KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA 6306 S. KANUN 6306 S. KANUN UYG. YÖNET   6306 S.KAN UYGULA.   GENELGE VE GENEL YAZILAR   VEZNE Yayın Tarihi:16.12.2016 Yayınlayan:AYDIN KAHRAMAN Konu:KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA İçerik:Mali Danışmanlık-299-22369   16.12.2016 İLGİ: 08.12.2016 tarih ve 494 sayılı yazınız. İlgi yazınızda, yazınız ekinde bulunan “Muvafakatname ve Taahhütname” başlıklı işlem örneği ile ekindeki uzlaşı formları ve atıf yapılan noter onaylı olmayan kendi aralarında yapılan sözleşme fotokopilerinden bahisle; Muvafakatname ve taahhütname işlem metninde ikinci cümledeki  “ilgili sözleşmeye herhangi bir itirazımın bulunmadığını” şeklinde beyan ve yine son cümlede “hiçbir adli ve maddi dava açmayacağımızı” şeklinde beyanın yazılı olduğu belirtilmektedir. Buna göre; 1 - Ekleri de incelendiğinde bu işlemin noterce onaylanıp onaylanmayacağı, 2 - Onaylanması halinde harç ve damga vergisinden muaf olup olmadığının, 3 – Atıf yapılan sözleşmenin bu hali ile işleme eklenip eklenemeyeceği, hususlarında bilgi verilmesi istenilmektedir. Bu konuların mali yönden incelenmesi sonucunda aşağıdaki hususlar tespit edilmiştir. Bilindiği üzere, Afet Riski Altındaki Alanların Dönüştürülmesi Hakkındaki 6306 Sayılı Kanunun 7 nci maddesinin 9 uncu fıkrasında; Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır.hükmü düzenlenmiştir. Sözü edilen Kanun hükümlerine göre ; 1- Bu Kanun uyarınca gerçekleştirilecek uygulamalarda yeni yerleşim alanı olarak kullanılmak üzere, TOKİ'nin veya İdarenin (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyelerinin) talebine bağlı olarak veya resen, Maliye Bakanlığının uygun görüşü alınarak Çevre ve Şehircilik Bakanlığınca belirlenen Rezerv Yapı Alanlarında yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. 2- Zemin yapısı veya üzerindeki yapılaşma sebebiyle can ve mal kaybına yol açma riski taşıyan, Çevre ve Şehircilik Bakanlığı veya İdare (Belediye ve mücavir alan sınırları içinde belediyeleri, bu sınırlar dışında il özel idareleri, büyükşehirlerde büyükşehir belediyeleri ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyeleri) tarafından AFET ve Acil Durum Yönetimi Başkanlığının görüşü de alınarak belirlenen ve Bakanlığın teklifi üzerine Bakanlar Kurulunca kararlaştırılan Riskli alanlarda yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. 3- Riskli alan içinde veya dışında olup ekonomik ömrünü tamamlamış olan ya da yıkılma veya ağır hasar görme riski taşıdığı ilmi ve teknik verilere dayanılarak Çevre ve Şehircilik Bakanlığı tarafından lisanslandırılan kurum ve kuruluşlarca tespit edilen Riskli yapıların yıkılarak yeniden inşa edilmesi ile ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. 6306 sayılı Kanunun Uygulama Yönetmeliğinin 4 üncü maddesinde rezerv yapı alanının tespiti; 5 inci maddesinde riskli alanın tespiti; 7 inci maddesinde ise riskli yapının tespiti hususlarında açıklamalar yer almaktadır. Buna göre, 6306 sayılı Kanun kapsamında rezerv yapı alanı, riskli alan ve riskli yapı olarak tespit edilen gayrimenkuller ile ilgili olarak yapılacak noterlik işlemlerinde uygulanacak damga vergisi ve harç istisnasının; - Rezerv yapı alanında bulunan gayrimenkuller için, o alanın rezerv yapı alanı olarak Çevre ve Şehircilik Bakanlığınca belirlendiği tarih, - Riskli alanda bulunan gayrimenkuller için, o alanın riskli alan olarak ilan edildiğine dair verilen Bakanlar Kurulu Kararı tarihi, - Riskli yapı olarak tespit edilen gayrimenkuller için ise, yapının riskli yapı olduğuna dair belirtmenin tapu siciline şerh düşüldüğü tarih, itibarıyla yapılacak işlemlerde uygulanması gerekmektedir. İlgi yazınız ekinde bulunan Antalya Valiliği Çevre ve Şehircilik İl Müdürlüğünce Antalya Büyükşehir Belediye Başkanlığına hitaben verilen yazıda, “…….. Antalya İli, Kepez İlçesi, Kepez ve Santral Mahalleleri sınırları içerisinde 2014/7041 sayılı Bakanlar Kurulu kararına istinaden “Riskli Alan” ilan edilen alana ilişkin 29.12.2014 tarihli, ve 10407 sayılı Çevre ve Şehircilik Bakanlığı Oluru kapsamında Antalya Büyükşehir Belediyesinin geçici olarak yetkilendirildiği, riskli alan sınırları içerisinde bulunan mülkiyeti Antalya Büyükşehir Belediyesine ait Kepez Mahallesi eski 28124 ada 4 parsel sayılı taşınmaz üzerine hak sahipleriyle kullanmakta oldukları yapıların yıkılarak yerlerine günün koşullarına uygun olarak yeni bir yapı kompleksi inşası hususunda ileride imzalanacak nihai sözleşmeye ilişkin olarak noter huzurunda ön protokol imzalanacağı belirtilmiştir. Söz konusu hak sahipleriyle noter huzurunda imzalanacak ön protokolün noter harcından muaf olup olmadığı hususunda Müdürlüğümüz görüşü talep edilmiştir. İlgi (b)’de kayıtlı Bakanlığımız yazısı ile Antalya İli, Kepez İlçesi, Kepez ve Santral Mahalleleri sınırları içerisinde bulunan 2014/7041 sayılı Bakanlar Kurulu Kararına istinaden 25/12/2014 tarihli ve 29216 sayılı Resmi Gazetede yayımlanarak 6306 sayılı Afet Riski Altındaki Alanların Dönüştürülmesi Hakkında Kanun kapsamında “Riskli Alan” ilan edilen yaklaşık 132 hektarlık alana ilişkin her türlü harita, imar planı, tasarım projesi arazi ve arsa düzenleme işlemleri ile toplulaştırma çalışmalarının yapılması hususlarında onay yetkisi de Antalya Büyükşehir Belediye Başkanlığının görev ve sorumluluğuna bırakılmıştır. 6306 sayılı Kanun kapsamında, üzerinde yer alan yapının yıkılması ile arsa haline gelen taşınmazlara ilişkin olarak 6306 sayılı Afet Riski Altındaki Alanların Dönüştürülmesi Hakkında Kanunun Uygulama Yönetmeliğinin 16. Maddesinin 9. Fıkrasının (a) bendinde “İlgili kurum veya gerçek veya tüzel hukuk kişilerince yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden muaftır.”denilmektedir. Buna göre, incelemeye konu “Muvafakatname ve Taahhütname” ile “Uzlaşı Formu” başlığı altında düzenlenen işlemlerin noterliğinizce onaylanması sırasında işleme konu gayrimenkulün riskli alan içerisinde kalıp kalmadığına bakılması, eğer bu kapsamda kalıyorsa sözkonusu işlemlere damga vergisi ve harç istisnasının uygulanması gerekmektedir. Diğer taraftan, “Muvafakatname ve Taahhütname” başlıklı işlemde atıf yapılan sözleşmenin işleme eklenmemesi halinde 1997/11 sayılı Genelgemiz esasları gereğince damga vergisinin ödenip ödenmediğine bakılmasına gerek bulunmamaktadır. Sözleşmenin eklenmesi halinde ise sözkonusu sözleşmeye konu gayrimenkulün Bakanlar Kurulu Kararı ile riskli alan ilan edilen alanda yer alması nedeniyle damga vergisi aranılmayacağı tabidir. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinize sunarım. Saygılarımla, Ayhan TOSUN Genel Sekreter Ş.KILIÇ A.KAHRAMAN Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkentsel-donusum-tnb-mali-danismanlik-gorusleri-7.html",
        "title": "",
        "target": "",
        "type": "internal"
      },
      {
        "text": "KENTSEL DÖNÜŞÜMLE İLGİLİ MUVAFAKAT VE TAAHHÜTNAME",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kentsel-donusum-tnb-mali-danismanlik-gorusleri-7.html",
        "title": "",
        "target": "_top",
        "type": "internal"
      },
      {
        "text": "6306 S. KANUN",
        "href": "afet-riski-altindaki-alanlarin-donus-hak-kanun.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN",
        "target": "",
        "type": "internal"
      },
      {
        "text": "6306 S. KANUN UYG. YÖNET",
        "href": "afet-riski-altindaki-alanlarin-donus-hak-kan-uyg-yonet.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ",
        "target": "",
        "type": "internal"
      },
      {
        "text": "6306 S.KAN UYGULA.",
        "href": "kentsel-donusum-afet-riski-altindaki-alanlarin-donusturulmesi.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "dogal-afetler-hakkinda-genelge-ve-genel-yazilar.html",
        "title": "",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "KENTSEL DÖNÜŞÜM SÖZLEŞMELERİ - VEZNE",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KENTSEL DÖNÜŞÜMLE İLGİLİ MUVAFAKAT VE TAAHHÜTNAME"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KENTSEL DÖNÜŞÜMLE İLGİLİ MUVAFAKAT VE TAAHHÜTNAME</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:16.12.2016 Yayınlayan:AYDIN KAHRAMAN Konu:KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA İçerik:Mali Danışmanlık-299-22369 &nbsp; 16.12.201\" />\n\n   <link rel=\"canonical\" content=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-7.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kentsel-donusum-tnb-mali-danismanlik-gorusleri-7.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KENTSEL DÖNÜŞÜMLE İLGİLİ MUVAFAKAT VE TAAHHÜTNAME\",\n\n   mailsubject: \"Tavsiye: Noterlik Rehberi - KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   sharesubject: \"Noterlik Rehberi - KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KENTSEL-DONUSUM-TNB-MALI-DANISMANLIK-GORUSLERI-7\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kentsel-donusum-tnb-mali-danismanlik-gorusleri-7.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kentsel-donusum-tnb-mali-danismanlik-gorusleri-7.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-7.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-7.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-7.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkentsel-donusum-tnb-mali-danismanlik-gorusleri-7.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KENTSEL DÖNÜŞÜMLE İLGİLİ MUVAFAKAT VE TAAHHÜTNAME</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kentsel-donusum-tnb-mali-danismanlik-gorusleri-7.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA</span></h1>\n\n<p class=\"p_Templatebuton_9\"><span class=\"f_Templatebuton_9\"><a href=\"afet-riski-altindaki-alanlarin-donus-hak-kanun.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN\">6306 S. KANUN</a> &nbsp;  <a href=\"afet-riski-altindaki-alanlarin-donus-hak-kan-uyg-yonet.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ\">6306 S. KANUN UYG. YÖNET</a> &nbsp; <a href=\"kentsel-donusum-afet-riski-altindaki-alanlarin-donusturulmesi.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE\">6306 S.KAN UYGULA.</a> &nbsp; <a href=\"dogal-afetler-hakkinda-genelge-ve-genel-yazilar.html\" class=\"topiclink\">GENELGE VE GENEL YAZILAR</a> &nbsp; <a href=\"javascript:void(0);\" onclick=\"return hmshowPopup(event, popid_1741687724X, this);\" class=\"popuplink\" title=\"KENTSEL DÖNÜŞÜM SÖZLEŞMELERİ - VEZNE\">VEZNE</a></span></p>\n\n<p class=\"p_BodyText\" style=\"text-align: left; text-indent: 0; margin: 0 0 0 0;\"><span class=\"f_BodyText\">&nbsp;</span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:16.12.2016</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:AYDIN KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:KENTSEL DÖNÜŞÜMLE İLGİLİ MUVAFAKAT VE TAAHHÜTNAME VE UZLAŞI FORMUNDA İSTİSNA</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İçerik:Mali Danışmanlık-299-22369 &nbsp; 16.12.2016</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp; İLGİ: 08.12.2016 tarih ve 494 sayılı yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;İlgi yazınızda, yazınız ekinde bulunan “Muvafakatname ve Taahhütname” başlıklı işlem örneği ile ekindeki uzlaşı formları ve atıf yapılan noter onaylı olmayan kendi aralarında yapılan sözleşme fotokopilerinden bahisle;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Muvafakatname ve taahhütname işlem metninde ikinci cümledeki &nbsp;“ilgili sözleşmeye herhangi bir itirazımın bulunmadığını” şeklinde beyan ve yine son cümlede “hiçbir adli ve maddi dava açmayacağımızı” şeklinde beyanın yazılı olduğu belirtilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Buna göre;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1 - Ekleri de incelendiğinde bu işlemin noterce onaylanıp onaylanmayacağı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2 - Onaylanması halinde harç ve damga vergisinden muaf olup olmadığının,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">3 – Atıf yapılan sözleşmenin bu hali ile işleme eklenip eklenemeyeceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">hususlarında bilgi verilmesi istenilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Bu konuların mali yönden incelenmesi sonucunda aşağıdaki hususlar tespit edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilindiği üzere, Afet Riski Altındaki Alanların Dönüştürülmesi Hakkındaki 6306 Sayılı Kanunun 7 nci maddesinin 9 uncu fıkrasında;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır.hükmü düzenlenmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sözü edilen Kanun hükümlerine göre ;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1- Bu Kanun uyarınca gerçekleştirilecek uygulamalarda yeni yerleşim alanı olarak kullanılmak üzere, TOKİ'nin veya İdarenin (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyelerinin) talebine bağlı olarak veya resen, Maliye Bakanlığının uygun görüşü alınarak Çevre ve Şehircilik Bakanlığınca belirlenen Rezerv Yapı Alanlarında yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2- Zemin yapısı veya üzerindeki yapılaşma sebebiyle can ve mal kaybına yol açma riski taşıyan, Çevre ve Şehircilik Bakanlığı veya İdare (Belediye ve mücavir alan sınırları içinde belediyeleri, bu sınırlar dışında il özel idareleri, büyükşehirlerde büyükşehir belediyeleri ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyeleri) tarafından AFET ve Acil Durum Yönetimi Başkanlığının görüşü de alınarak belirlenen ve Bakanlığın teklifi üzerine Bakanlar Kurulunca kararlaştırılan Riskli alanlarda yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">3- Riskli alan içinde veya dışında olup ekonomik ömrünü tamamlamış olan ya da yıkılma veya ağır hasar görme riski taşıdığı ilmi ve teknik verilere dayanılarak Çevre ve Şehircilik Bakanlığı tarafından lisanslandırılan kurum ve kuruluşlarca tespit edilen Riskli yapıların yıkılarak yeniden inşa edilmesi ile ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">6306 sayılı Kanunun Uygulama Yönetmeliğinin 4 üncü maddesinde rezerv yapı alanının tespiti; 5 inci maddesinde riskli alanın tespiti; 7 inci maddesinde ise riskli yapının tespiti hususlarında açıklamalar yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, 6306 sayılı Kanun kapsamında rezerv yapı alanı, riskli alan ve riskli yapı olarak tespit edilen gayrimenkuller ile ilgili olarak yapılacak noterlik işlemlerinde uygulanacak damga vergisi ve harç istisnasının;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Rezerv yapı alanında bulunan gayrimenkuller için, o alanın rezerv yapı alanı olarak Çevre ve Şehircilik Bakanlığınca belirlendiği tarih,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Riskli alanda bulunan gayrimenkuller için, o alanın riskli alan olarak ilan edildiğine dair verilen Bakanlar Kurulu Kararı tarihi,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Riskli yapı olarak tespit edilen gayrimenkuller için ise, yapının riskli yapı olduğuna dair belirtmenin tapu siciline şerh düşüldüğü tarih,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">itibarıyla yapılacak işlemlerde uygulanması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi yazınız ekinde bulunan Antalya Valiliği Çevre ve Şehircilik İl Müdürlüğünce Antalya Büyükşehir Belediye Başkanlığına hitaben verilen yazıda,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;“…….. Antalya İli, Kepez İlçesi, Kepez ve Santral Mahalleleri sınırları içerisinde 2014/7041 sayılı Bakanlar Kurulu kararına istinaden “Riskli Alan” ilan edilen alana ilişkin 29.12.2014 tarihli, ve 10407 sayılı Çevre ve Şehircilik Bakanlığı Oluru kapsamında Antalya Büyükşehir Belediyesinin geçici olarak yetkilendirildiği, riskli alan sınırları içerisinde bulunan mülkiyeti Antalya Büyükşehir Belediyesine ait Kepez Mahallesi eski 28124 ada 4 parsel sayılı taşınmaz üzerine hak sahipleriyle kullanmakta oldukları yapıların yıkılarak yerlerine günün koşullarına uygun olarak yeni bir yapı kompleksi inşası hususunda ileride imzalanacak nihai sözleşmeye ilişkin olarak noter huzurunda ön protokol imzalanacağı belirtilmiştir. Söz konusu hak sahipleriyle noter huzurunda imzalanacak ön protokolün noter harcından muaf olup olmadığı hususunda Müdürlüğümüz görüşü talep edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;İlgi (b)’de kayıtlı Bakanlığımız yazısı ile Antalya İli, Kepez İlçesi, Kepez ve Santral Mahalleleri sınırları içerisinde bulunan 2014/7041 sayılı Bakanlar Kurulu Kararına istinaden 25/12/2014 tarihli ve 29216 sayılı Resmi Gazetede yayımlanarak 6306 sayılı Afet Riski Altındaki Alanların Dönüştürülmesi Hakkında Kanun kapsamında “Riskli Alan” ilan edilen yaklaşık 132 hektarlık alana ilişkin her türlü harita, imar planı, tasarım projesi arazi ve arsa düzenleme işlemleri ile toplulaştırma çalışmalarının yapılması hususlarında onay yetkisi de Antalya Büyükşehir Belediye Başkanlığının görev ve sorumluluğuna bırakılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;6306 sayılı Kanun kapsamında, üzerinde yer alan yapının yıkılması ile arsa haline gelen taşınmazlara ilişkin olarak 6306 sayılı Afet Riski Altındaki Alanların Dönüştürülmesi Hakkında Kanunun Uygulama Yönetmeliğinin 16. Maddesinin 9. Fıkrasının (a) bendinde “İlgili kurum veya gerçek veya tüzel hukuk kişilerince yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden muaftır.”denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Buna göre, incelemeye konu “Muvafakatname ve Taahhütname” ile “Uzlaşı Formu” başlığı altında düzenlenen işlemlerin noterliğinizce onaylanması sırasında işleme konu gayrimenkulün riskli alan içerisinde kalıp kalmadığına bakılması, eğer bu kapsamda kalıyorsa sözkonusu işlemlere damga vergisi ve harç istisnasının uygulanması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;Diğer taraftan, “Muvafakatname ve Taahhütname” başlıklı işlemde atıf yapılan sözleşmenin işleme eklenmemesi halinde 1997/11 sayılı Genelgemiz esasları gereğince damga vergisinin ödenip ödenmediğine bakılmasına gerek bulunmamaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sözleşmenin eklenmesi halinde ise sözkonusu sözleşmeye konu gayrimenkulün Bakanlar Kurulu Kararı ile riskli alan ilan edilen alanda yer alması nedeniyle damga vergisi aranılmayacağı tabidir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.Bilgilerinize sunarım. Saygılarımla,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayhan TOSUN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Genel Sekreter</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ş.KILIÇ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">A.KAHRAMAN</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kentsel-donusum-tnb-mali-danismanlik-gorusleri-7.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:09.007053"
}