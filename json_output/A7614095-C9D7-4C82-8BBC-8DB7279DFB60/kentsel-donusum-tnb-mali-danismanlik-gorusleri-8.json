{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kentsel-donusum-tnb-mali-danismanlik-gorusleri-8.html",
    "title": "KENTSEL DÖNÜŞÜM İSTİSNALARINDA GEREKLİ BELGELER",
    "description": "Mali Danışmanlık-209-15663 Konu:Kentsel dönüşüm istisnalarında gerekli belgeler Yayın Tarihi:31.08.2016    ADANA NOTER ODASI BAŞKANLIĞINA   İLGİ: 08.08.2016 tarih ve 526 say",
    "keywords": [
      "KENTSEL DÖNÜŞÜM İSTİSNALARINDA GEREKLİ BELGELER"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KENTSEL DÖNÜŞÜM İSTİSNALARINDA GEREKLİ BELGELER Email Gönder KENTSEL DÖNÜŞÜM İSTİSNALARINDA GEREKLİ BELGELER << Fihrist-Ana sayfa >> KENTSEL DÖNÜŞÜM İSTİSNALARINDA GEREKLİ BELGELER 6306 S. KANUN 6306 S. KANUN UYG. YÖNET   6306 S.KAN UYGULA.   GENELGE VE GENEL YAZILAR   VEZNE Mali Danışmanlık-209-15663 Konu:Kentsel dönüşüm istisnalarında gerekli belgeler Yayın Tarihi:31.08.2016 ADANA NOTER ODASI BAŞKANLIĞINA İLGİ: 08.08.2016 tarih ve 526 sayılı yazınız. Yönetim Kurulumuzun 22.08.2016 günlü toplantısında görüşülen ilgi yazınız ekinde yer alan, Adana Çevre ve Şehircilik İl Müdürlüğü tarafından, Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formunun “Riskli Yapı Belgesi” anlamına geldiği bilgisinin alındığını ve anılan belge ibraz edilerek yapılacak olan noter işlemlerinde 6306 sayılı Afet Riski Altındaki Alanların Dönüştürülmesi Hakkındaki Kanun hükümleri çerçevesinde harç ve damga vergisi istisnası uygulanıp uygulanmayacağı hakkında görüş talep ettiklerini belirterek konuyla ilgili görüş talep edilmektedir. Yazınıza ekli belgenin incelenmesi neticesinde; 1- Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formunun “Riskli Yapı Belgesi” anlamına gelip gelmediği, 2- Yazı ekinde örneği sunulan Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formu ile yapılacak işlemlerde istisna uygulanıp uygulanmayacağı, konularında (Gerektiğinde ilgili Bakanlık’tan görüş istenmek suretiyle)  görüş talep edilmektedir. Bilindiği üzere, Afet Riski Altındaki Alanların Dönüştürülmesi Hakkındaki 6306 Sayılı Kanunun 7 nci maddesinin 9 uncu fıkrasında; Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır. hükmü düzenlenmiştir. Sözü edilen Kanun hükümlerine göre; 1- Bu Kanun uyarınca gerçekleştirilecek uygulamalarda yeni yerleşim alanı olarak kullanılmak üzere, TOKİ'nin veya İdarenin (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyelerinin) talebine bağlı olarak veya resen, Maliye Bakanlığının uygun görüşü alınarak Çevre ve Şehircilik Bakanlığınca belirlenen Rezerv Yapı Alanlarında yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. 2- Zemin yapısı veya üzerindeki yapılaşma sebebiyle can ve mal kaybına yol açma riski taşıyan, Çevre ve Şehircilik Bakanlığı veya İdare (Belediye ve mücavir alan sınırları içinde belediyeleri, bu sınırlar dışında il özel idareleri, büyükşehirlerde büyükşehir belediyeleri ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyeleri) tarafından AFET ve Acil Durum Yönetimi Başkanlığının görüşü de alınarak belirlenen ve Bakanlığın teklifi üzerine Bakanlar Kurulunca kararlaştırılan Riskli alanlarda yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. 3- Riskli alan içinde veya dışında olup ekonomik ömrünü tamamlamış olan ya da yıkılma veya ağır hasar görme riski taşıdığı ilmi ve teknik verilere dayanılarak Çevre ve Şehircilik Bakanlığı tarafından lisanslandırılan kurum ve kuruluşlarca tespit edilen Riskli yapıların yıkılarak yeniden inşa edilmesi ile ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir. 6306 sayılı Kanunun Uygulama Yönetmeliğinin 4 üncü maddesinde rezerv yapı alanının tespiti; 5 inci maddesinde riskli alanın tespiti; 7 inci maddesinde ise riskli yapının tespiti hususlarında açıklamalar yer almaktadır. Buna göre, 6306 sayılı Kanun kapsamında rezerv yapı alanı, riskli alan ve riskli yapı olarak tespit edilen gayrimenkuller ile ilgili olarak yapılacak noterlik işlemlerinde uygulanacak damga vergisi ve harç istisnasının; - Rezerv yapı alanında bulunan gayrimenkuller için, o alanın rezerv yapı alanı olarak Çevre ve Şehircilik Bakanlığınca belirlendiği tarih, - Riskli alanda bulunan gayrimenkuller için, o alanın riskli alan olarak ilan edildiğine dair verilen Bakanlar Kurulu Kararı tarihi, - Riskli yapı olarak tespit edilen gayrimenkuller için ise, yapının riskli yapı olduğuna dair belirtmenin tapu siciline şerh düşüldüğü tarih itibarıyla yapılacak işlemlerde uygulanması gerekmektedir. Buna göre ; a) Bir yapının riskli yapı olup olmadığı yönünden Çevre ve Şehircilik Bakanlığı tarafından lisanslandırılan kurum ve kuruluşlar ile yapı sahipleri arasında düzenlenen hizmet sözleşmeleri, b) Riskli yapı raporuna dayanılarak, bu yapının yıkılması ve yeniden inşası ile ilgili olarak düzenlenen sözleşmeler, damga vergisi ve harçtan istisna edilecektir. Sözü edilen Kanundaki istisna hükmünün uygulanması anlamında Çevre ve Şehircilik Bakanlığının görüşleri doğrultusunda yayımlanan a) 2013/1 sayılı Genelge ve bu Genelgeye ek Genelge esaslarına göre Bu Kanun kapsamında yapılacak inşaatların; -Riskli Alan ve Rezerv Yapı Alanı içerisinde kalıp kalmadığı, -Riskli yapılarla ilgili olarak düzenlenen “riskli yapı raporlarının” kesinleşip kesinleşmediği ve dolayısı ile bu inşaatlarla ilgili iş ve işlemlere damga vergisi ve harç istisnası uygulanıp uygulanmayacağının tespiti için yukarıda belirtilen hususları teyit etmek üzere ilgili “Çevre ve Şehircilik İl Müdürlüklerince” düzenlenmiş bir yazının aranılmasının gerektiği, b) 2014/3 sayılı Genelge ve bu Genelge esaslarına gore; Çevre ve Şehircilik Bakanlığınca alınan 08.03.2014 günlü Bakanlık Makam Olur'u ile; İstanbul İlindeki yoğunluk nedeniyle, -Riskli yapı raporlarının 17.03.2014 tarihinden itibaren sadece İstanbul’a mahsus olmak üzere, İstanbul'daki bütün Büyükşehir Belediyelerince incelenmesi ve raporlarla ilgili olarak gereğinin de belediyelerce yapılması hususunda İstanbul Büyükşehir Belediyelerinin yetkilendirildiği, - Verilen bu yetki çerçevesinde İstanbul İli'ne mahsus olmak üzere riskli yapı raporunun kesinleştiği hususundaki yazının da belediyeler tarafından düzenlenmeye başlandığı - Buna göre; Riskli yapılar yönünden düzenlenen riskli yapı raporlarının kesinleştiği hususunda; -İstanbul İlinde Büyükşehir Belediye Sınırları İçinde Bulunan Belediyelerce, -Altyapı ve Kentsel Dönüşüm Müdürlüğü olan yerlerde bu Müdürlüklerce, -Diğer illerde Çevre ve Şehircilik İl Müdürlüklerince, düzenlenen yazının aranılması ve bu yazıya göre işlem yapılması gerektiği, c) 2014/6 sayılı Genelge esaslarına göre 6306 sayılı Kanun kapsamında yer aldığı belirtilen binalarla ilgili olarak düzenlenen riskli yapı raporlarının kesinleştiği hususunda, Çevre ve Şehircilik İl Müdürlüklerince düzenlenen “Riskli Yapı Belgesi” itiraz süreci de tamamlanıp riskli yapı olduğu kesinleşen binalar için düzenlendiğinden dolayı bu belgenin ibrazı üzerine başkaca bir yazı veya belge aranılmaksızın işleme istisna uygulanması gerektiği, Ayrıca İstanbul İline mahsus olmak üzere İstanbul İlinde Riskli Yapı Belgesi ilçe belediyelerince de düzenlenebildiği, hususları noterliklere duyurulmuştur. Yukarıda belirtilen Kanun hükmü ve duyuruların muhtevası incelendiğinde, 6306 sayılı Kanun kapsamındaki işlemlere damga vergisi ve harç istisnasının uygulanabilmesi, işleme konu gayrimenkulün o günkü durumu ve dolayısı ile mevcut hukuki statü önem arz etmektedir. Bu nedenle mevcut bir binanın yıkımı ve yeniden yapımı ile ilgili işlemlere istisna uygulanması için o yapı ile ilgili olarak; - Bakanlıkça bu konuda yetki verilmiş bir şirket tarafından riskli yapı raporu düzenlenmiş olması, - Bu rapor ile yapılan tespitlere karşı itiraz süresinin geçmiş olması veya itirazların değerlendirilmesi suretiyle raporun kesinleşmiş olması, - Bu hususun da, İstanbul’da ilgili belediyelerce, - Kentsel dönüşüm ve altyapı müdürlüğü olan illerde bu müdürlüklerce - Diğer illerde ise il Çevre ve Şehircilik Müdürlüğünce, verilmiş bir yazı ile raporun kesinleştiğinin teyit edilmesi ve bu yazının noterliğe ibrazı şart koşulmuştur. Yukarıda belirtilen şartları taşımış olması nedeniyle, riskli yapı belgesinin ibraz edilmesi halinde de işleme istisna uygulanması mümkün olmaktadır. Ancak, “Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formu” belgesi “Riskli Yapı Belgesi” anlamına gelmediğinden bu form kapsamında istisna uygulanması mümkün bulunmamaktadır. Bilgilerinize sunarım. Saygılarımla, Ayhan TOSUN Genel Sekreter M.M.ÖKDEM A.KAHRAMAN Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KENTSEL DÖNÜŞÜM İSTİSNALARINDA GEREKLİ BELGELER",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkentsel-donusum-tnb-mali-danismanlik-gorusleri-8.html",
        "title": "",
        "target": "",
        "type": "internal"
      },
      {
        "text": "KENTSEL DÖNÜŞÜM İSTİSNALARINDA GEREKLİ BELGELER",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kentsel-donusum-tnb-mali-danismanlik-gorusleri-8.html",
        "title": "",
        "target": "_top",
        "type": "internal"
      },
      {
        "text": "6306 S. KANUN",
        "href": "afet-riski-altindaki-alanlarin-donus-hak-kanun.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN",
        "target": "",
        "type": "internal"
      },
      {
        "text": "6306 S. KANUN UYG. YÖNET",
        "href": "afet-riski-altindaki-alanlarin-donus-hak-kan-uyg-yonet.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ",
        "target": "",
        "type": "internal"
      },
      {
        "text": "6306 S.KAN UYGULA.",
        "href": "kentsel-donusum-afet-riski-altindaki-alanlarin-donusturulmesi.html",
        "title": "AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "dogal-afetler-hakkinda-genelge-ve-genel-yazilar.html",
        "title": "",
        "target": "",
        "type": "internal"
      },
      {
        "text": "VEZNE",
        "href": "javascript:void(0);",
        "title": "KENTSEL DÖNÜŞÜM SÖZLEŞMELERİ - VEZNE",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KENTSEL DÖNÜŞÜM İSTİSNALARINDA GEREKLİ BELGELER"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KENTSEL DÖNÜŞÜM İSTİSNALARINDA GEREKLİ BELGELER</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"KENTSEL DÖNÜŞÜM İSTİSNALARINDA GEREKLİ BELGELER\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık-209-15663 Konu:Kentsel dönüşüm istisnalarında gerekli belgeler Yayın Tarihi:31.08.2016 &nbsp; &nbsp;ADANA NOTER ODASI BAŞKANLIĞINA &nbsp; İLGİ: 08.08.2016 tarih ve 526 say\" />\n\n   <link rel=\"canonical\" content=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-8.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kentsel-donusum-tnb-mali-danismanlik-gorusleri-8.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"KENTSEL DÖNÜŞÜM İSTİSNALARINDA GEREKLİ BELGELER\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KENTSEL DÖNÜŞÜM İSTİSNALARINDA GEREKLİ BELGELER\",\n\n   mailsubject: \"Tavsiye: Noterlik Rehberi - KENTSEL DÖNÜŞÜM İSTİSNALARINDA GEREKLİ BELGELER 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   sharesubject: \"Noterlik Rehberi - KENTSEL DÖNÜŞÜM İSTİSNALARINDA GEREKLİ BELGELER 6306 S. KANUN &nbsp;6306 S. KANUN UYG. YÖNET &nbsp;6306 S.KAN UYGULA. &nbsp;GENELGE VE GENEL YAZILAR &nbsp;VEZNE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KENTSEL-DONUSUM-TNB-MALI-DANISMANLIK-GORUSLERI-8\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kentsel-donusum-tnb-mali-danismanlik-gorusleri-8.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kentsel-donusum-tnb-mali-danismanlik-gorusleri-8.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-8.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-8.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kentsel-donusum-tnb-mali-danismanlik-gorusleri-8.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkentsel-donusum-tnb-mali-danismanlik-gorusleri-8.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KENTSEL DÖNÜŞÜM İSTİSNALARINDA GEREKLİ BELGELER</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kentsel-donusum-tnb-mali-danismanlik-gorusleri-8.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KENTSEL DÖNÜŞÜM İSTİSNALARINDA GEREKLİ BELGELER</span></h1>\n\n<p class=\"p_Templatebuton_9\"><span class=\"f_Templatebuton_9\"><a href=\"afet-riski-altindaki-alanlarin-donus-hak-kanun.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA KANUN\">6306 S. KANUN</a> &nbsp;  <a href=\"afet-riski-altindaki-alanlarin-donus-hak-kan-uyg-yonet.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMA YÖNETMELİĞİ\">6306 S. KANUN UYG. YÖNET</a> &nbsp; <a href=\"kentsel-donusum-afet-riski-altindaki-alanlarin-donusturulmesi.html\" class=\"topiclink\" title=\"AFET RİSKİ ALTINDAKİ ALANLARIN DÖNÜŞTÜRÜLMESİ HAKKINDA 6306 SAYILI KANUNUN UYGULAMASI HAK. MAKALE\">6306 S.KAN UYGULA.</a> &nbsp; <a href=\"dogal-afetler-hakkinda-genelge-ve-genel-yazilar.html\" class=\"topiclink\">GENELGE VE GENEL YAZILAR</a> &nbsp; <a href=\"javascript:void(0);\" onclick=\"return hmshowPopup(event, popid_1741687724X, this);\" class=\"popuplink\" title=\"KENTSEL DÖNÜŞÜM SÖZLEŞMELERİ - VEZNE\">VEZNE</a></span></p>\n\n<p class=\"p_BodyText\" style=\"text-align: left; text-indent: 0; margin: 0 0 0 0;\"><span class=\"f_BodyText\">&nbsp;</span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Mali Danışmanlık-209-15663</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:Kentsel dönüşüm istisnalarında gerekli belgeler</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:31.08.2016</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ADANA NOTER ODASI BAŞKANLIĞINA</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İLGİ: 08.08.2016 tarih ve 526 sayılı yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yönetim Kurulumuzun 22.08.2016 günlü toplantısında görüşülen ilgi yazınız ekinde yer alan, Adana Çevre ve Şehircilik İl Müdürlüğü tarafından, Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formunun “Riskli Yapı Belgesi” anlamına geldiği bilgisinin alındığını ve anılan belge ibraz edilerek yapılacak olan noter işlemlerinde 6306 sayılı Afet Riski Altındaki Alanların Dönüştürülmesi Hakkındaki Kanun hükümleri çerçevesinde harç ve damga vergisi istisnası uygulanıp uygulanmayacağı hakkında görüş talep ettiklerini belirterek konuyla ilgili görüş talep edilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yazınıza ekli belgenin incelenmesi neticesinde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1- Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formunun “Riskli Yapı Belgesi” anlamına gelip gelmediği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2- Yazı ekinde örneği sunulan Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formu ile yapılacak işlemlerde istisna uygulanıp uygulanmayacağı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">konularında (Gerektiğinde ilgili Bakanlık’tan görüş istenmek suretiyle) &nbsp;görüş talep edilmektedir. &nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilindiği üzere, Afet Riski Altındaki Alanların Dönüştürülmesi Hakkındaki 6306 Sayılı Kanunun 7 nci maddesinin 9 uncu fıkrasında;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu Kanun uyarınca yapılacak olan işlem, sözleşme, devir ve tesciller ile uygulamalar, noter harcı, tapu harcı, belediyelerce alınan harçlar, damga vergisi, veraset ve intikal vergisi, döner sermaye ücreti ve diğer ücretlerden; kullandırılan krediler sebebiyle lehe alınacak paralar ise banka ve sigorta muameleleri vergisinden müstesnadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">hükmü düzenlenmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sözü edilen Kanun hükümlerine göre;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1- Bu Kanun uyarınca gerçekleştirilecek uygulamalarda yeni yerleşim alanı olarak kullanılmak üzere, TOKİ'nin veya İdarenin (Belediye ve mücavir alan sınırları içinde belediyeleri, bu sınırlar dışında il özel idarelerini, büyükşehirlerde büyükşehir belediyelerini ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyelerinin) talebine bağlı olarak veya resen, Maliye Bakanlığının uygun görüşü alınarak Çevre ve Şehircilik Bakanlığınca belirlenen Rezerv Yapı Alanlarında yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2- Zemin yapısı veya üzerindeki yapılaşma sebebiyle can ve mal kaybına yol açma riski taşıyan, Çevre ve Şehircilik Bakanlığı veya İdare (Belediye ve mücavir alan sınırları içinde belediyeleri, bu sınırlar dışında il özel idareleri, büyükşehirlerde büyükşehir belediyeleri ve Bakanlık tarafından yetkilendirilmesi halinde büyükşehir belediyesi sınırları içindeki ilçe belediyeleri) tarafından AFET ve Acil Durum Yönetimi Başkanlığının görüşü de alınarak belirlenen ve Bakanlığın teklifi üzerine Bakanlar Kurulunca kararlaştırılan Riskli alanlarda yapılacak inşaatlarla ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">3- Riskli alan içinde veya dışında olup ekonomik ömrünü tamamlamış olan ya da yıkılma veya ağır hasar görme riski taşıdığı ilmi ve teknik verilere dayanılarak Çevre ve Şehircilik Bakanlığı tarafından lisanslandırılan kurum ve kuruluşlarca tespit edilen Riskli yapıların yıkılarak yeniden inşa edilmesi ile ilgili noterlik işlemleri ve bu konuda düzenlenen kağıtlar damga vergisi ve harçtan istisna edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">6306 sayılı Kanunun Uygulama Yönetmeliğinin 4 üncü maddesinde rezerv yapı alanının tespiti; 5 inci maddesinde riskli alanın tespiti; 7 inci maddesinde ise riskli yapının tespiti hususlarında açıklamalar yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, 6306 sayılı Kanun kapsamında rezerv yapı alanı, riskli alan ve riskli yapı olarak tespit edilen gayrimenkuller ile ilgili olarak yapılacak noterlik işlemlerinde uygulanacak damga vergisi ve harç istisnasının;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Rezerv yapı alanında bulunan gayrimenkuller için, o alanın rezerv yapı alanı olarak Çevre ve Şehircilik Bakanlığınca belirlendiği tarih,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Riskli alanda bulunan gayrimenkuller için, o alanın riskli alan olarak ilan edildiğine dair verilen Bakanlar Kurulu Kararı tarihi,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Riskli yapı olarak tespit edilen gayrimenkuller için ise, yapının riskli yapı olduğuna dair belirtmenin tapu siciline şerh düşüldüğü tarih itibarıyla yapılacak işlemlerde uygulanması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre ;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) Bir yapının riskli yapı olup olmadığı yönünden Çevre ve Şehircilik Bakanlığı tarafından lisanslandırılan kurum ve kuruluşlar ile yapı sahipleri arasında düzenlenen hizmet sözleşmeleri,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">b) Riskli yapı raporuna dayanılarak, bu yapının yıkılması ve yeniden inşası ile ilgili olarak düzenlenen sözleşmeler,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">damga vergisi ve harçtan istisna edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sözü edilen Kanundaki istisna hükmünün uygulanması anlamında Çevre ve Şehircilik Bakanlığının görüşleri doğrultusunda yayımlanan</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) 2013/1 sayılı Genelge ve bu Genelgeye ek Genelge esaslarına göre</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu Kanun kapsamında yapılacak inşaatların;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp; &nbsp; &nbsp; &nbsp; &nbsp;-Riskli Alan ve Rezerv Yapı Alanı içerisinde kalıp kalmadığı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; -Riskli yapılarla ilgili olarak düzenlenen “riskli yapı raporlarının” kesinleşip kesinleşmediği ve dolayısı ile bu inşaatlarla ilgili iş ve işlemlere damga vergisi ve harç istisnası uygulanıp uygulanmayacağının tespiti için yukarıda belirtilen hususları teyit etmek üzere ilgili “Çevre ve Şehircilik İl Müdürlüklerince” düzenlenmiş bir yazının aranılmasının gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; b) 2014/3 sayılı Genelge ve bu Genelge esaslarına gore;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; Çevre ve Şehircilik Bakanlığınca alınan 08.03.2014 günlü Bakanlık Makam Olur'u ile; İstanbul İlindeki yoğunluk nedeniyle,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">-Riskli yapı raporlarının 17.03.2014 tarihinden itibaren sadece İstanbul’a mahsus olmak üzere, İstanbul'daki bütün Büyükşehir Belediyelerince incelenmesi ve raporlarla ilgili olarak gereğinin de belediyelerce yapılması hususunda İstanbul Büyükşehir Belediyelerinin yetkilendirildiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Verilen bu yetki çerçevesinde İstanbul İli'ne mahsus olmak üzere riskli yapı raporunun kesinleştiği hususundaki yazının da belediyeler tarafından düzenlenmeye başlandığı</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Buna göre; Riskli yapılar yönünden düzenlenen riskli yapı raporlarının kesinleştiği hususunda;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">-İstanbul İlinde Büyükşehir Belediye Sınırları İçinde Bulunan Belediyelerce,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">-Altyapı ve Kentsel Dönüşüm Müdürlüğü olan yerlerde bu Müdürlüklerce,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">-Diğer illerde Çevre ve Şehircilik İl Müdürlüklerince, düzenlenen yazının aranılması ve bu yazıya göre işlem yapılması gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">c) 2014/6 sayılı Genelge esaslarına göre</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">6306 sayılı Kanun kapsamında yer aldığı belirtilen binalarla ilgili olarak düzenlenen riskli yapı raporlarının kesinleştiği hususunda, Çevre ve Şehircilik İl Müdürlüklerince düzenlenen “Riskli Yapı Belgesi” itiraz süreci de tamamlanıp riskli yapı olduğu kesinleşen binalar için düzenlendiğinden dolayı bu belgenin ibrazı üzerine başkaca bir yazı veya belge aranılmaksızın işleme istisna uygulanması gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayrıca İstanbul İline mahsus olmak üzere İstanbul İlinde Riskli Yapı Belgesi ilçe belediyelerince de düzenlenebildiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">hususları noterliklere duyurulmuştur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıda belirtilen Kanun hükmü ve duyuruların muhtevası incelendiğinde, 6306 sayılı Kanun kapsamındaki işlemlere damga vergisi ve harç istisnasının uygulanabilmesi, işleme konu gayrimenkulün o günkü durumu ve dolayısı ile mevcut hukuki statü önem arz etmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu nedenle mevcut bir binanın yıkımı ve yeniden yapımı ile ilgili işlemlere istisna uygulanması için o yapı ile ilgili olarak;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Bakanlıkça bu konuda yetki verilmiş bir şirket tarafından riskli yapı raporu düzenlenmiş olması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Bu rapor ile yapılan tespitlere karşı itiraz süresinin geçmiş olması veya itirazların değerlendirilmesi suretiyle raporun kesinleşmiş olması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Bu hususun da, İstanbul’da ilgili belediyelerce,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Kentsel dönüşüm ve altyapı müdürlüğü olan illerde bu müdürlüklerce</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">- Diğer illerde ise il Çevre ve Şehircilik Müdürlüğünce,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">verilmiş bir yazı ile raporun kesinleştiğinin teyit edilmesi ve bu yazının noterliğe ibrazı şart koşulmuştur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıda belirtilen şartları taşımış olması nedeniyle, riskli yapı belgesinin ibraz edilmesi halinde de işleme istisna uygulanması mümkün olmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ancak, “Riskli Yapıların Tespit Edilmesine İlişkin Esaslara Göre Riskli Bina Tespit Raporu İnceleme Formu” belgesi “Riskli Yapı Belgesi” anlamına gelmediğinden bu form kapsamında istisna uygulanması mümkün bulunmamaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgilerinize sunarım.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Saygılarımla, </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayhan TOSUN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Genel Sekreter</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">M.M.ÖKDEM</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">A.KAHRAMAN</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kentsel-donusum-tnb-mali-danismanlik-gorusleri-8.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:09.144602"
}