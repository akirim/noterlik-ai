{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kimlikleri-bulunmayan-yabancilarin-islemleri.html",
    "title": "KİMLİKLERİ BULUNMAYAN YABANCILARIN İŞLEMLERİ",
    "description": "Yayın Tarihi: 28.04.2022 Yayınlayan: HÜLYA YILMAZ Konu: Kimlikleri bulunmayan yabancıların işlemleri İçerik: Hukuki Danışmanlık –249 - 21/04/2022",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KİMLİKLERİ BULUNMAYAN YABANCILARIN İŞLEMLERİ Email Gönder KİMLİKLERİ BULUNMAYAN YABANCILARIN İŞLEMLERİ << Fihrist-Ana sayfa >> KİMLİKLERİ BULUNMAYAN YABANCILARIN İŞLEMLERİ KİMLİK DİZİNİ    TAPU İŞL KİMLİK    1 SAYILI GENELGE    6 SAYILI GENELGE Yayın Tarihi: 28.04.2022 Yayınlayan: HÜLYA YILMAZ Konu: Kimlikleri bulunmayan yabancıların işlemleri İçerik: Hukuki Danışmanlık –249 - 21/04/2022 İlgi :     04.03.2022 tarih ve E-28331974-622.01-414 sayılı yazınız. İlgi yazınız Yönetim Kurulunun 11.04.2022 tarihli toplantısında görüşülmüştür. Birliğimize ait 16.03.2021 tarih ve 97 sayılı genel yazıda, yasal yollar dışında ülkemize giriş yapan kişilerin yakalanmalarını müteakip, zabıta makamlarınca gözaltına alınmaları, tutuklanmaları ya da geri gönderme merkezlerinde toplanmaları sırasında herhangi bir kimliklerinin bulunmaması halinde, 6458 sayılı Yabancılar ve Uluslararası Koruma Kanununun 69 uncu maddesi hükmüne göre kimlik tespitinin yapılması gerektiği, Birliğimizce yayımlanan ( 1 ) sayılı birleştirilmiş genelgede, Yabancılar ve Uluslararası Koruma Kanununun 76 ncı maddesinde, kayıt işlemleri tamamlanan başvuru sahibine ve varsa birlikte geldiği aile üyelerine, uluslararası koruma talebinde bulunduğunu belirten ve yabancı kimlik numarasını içeren Uluslararası Koruma Başvuru Sahibi Kimlik Belgesinin düzenleneceği, kimlik belgesinin geçerlilik süresi ile uzatılmasına ilişkin usul ve esasların Bakanlıkça belirleneceği, 83 üncü maddesinde mülteci, şartlı mülteci ve ikincil koruma statüsü verilenlere yabancı kimlik numarasını içeren kimlik belgesi düzenlenip, birinci fıkradaki kimlik belgelerinin hiçbir harca tabi olmayıp ikamet izni yerine geçeceği, kimlik belgelerinin şekil, içerik, geçerlilik süresi ile uzatılmasına ilişkin usul ve esasların Bakanlıkça düzenleneceği hükümlerine yer verildiği belirtilerek, bahsi geçen mevzuat hükümleri doğrultusunda ülkemizden uluslararası koruma talep eden yabancılara Uluslararası Koruma Başvuru Sahibi Kimlik Belgesi ile Uluslararası Koruma Statü Sahibi Kimlik Belgesi düzenlenmekte olup, belirli sürelerle yenilendiği, ülkemizde uluslararası koruma ve geçici koruma kapsamında bulunan yabancıların hak ve hizmetlere erişimlerinin ikametlerine izin verilen illerde sağlanmasının uygun olacağı düşünülmekle birlikte, ülkemizden uluslararası koruma başvurusunda bulunan yabancılara yönelik hak ve hizmetlerde yukarıda bahsi geçen yasal kimlik belgelerinin kullanılmasının gerektiği, süresi içerisinde yenilenmemiş kimlik belgelerinin noterlik iş ve işlemlerinde kullanılmasının uygun olmayacağının değerlendirildiği belirtilmiştir. Bu itibarla;  Birliğimize ait 16.03.2021 tarih ve 97 sayılı genel yazıda da belirtildiği üzere, kimlikleri bulunmayan kişilerin, araştırmalar sonucunda kimliklerinin tespitine dair bilgilerin elde edilememesi hâlinde, beyanlarına istinaden düzenlenen sorgu tutanağı, tutuklama müzekkeresi gibi belgelerde yer alan veya göç idaresi birimleri ya da geri gönderme merkezlerince belirlenen ve kayıt altına alınan kimlik bilgileriyle, bulundukları yerde avukatlara vekâletname vermelerinin mümkün olduğu, Kimliği pasife alınan göçmenlerin, kayıtlarını bağlı oldukları İl Göç İdaresi Müdürlüklerine giderek tekrar aktive etmek suretiyle kişisel bilgilere ait güncellemelerini tamamladığı takdirde işlemlerinin yapılabileceği   düşünülmektedir. Bilgilerinize sunulur. Bekir EMEL Genel Sekreter V. 21.04.2022 H. Danışmanlık Personeli      : M.ALATAN 21.04.2022 Hukuki Danışman Yardımcısı : S.A.KARATOMAS 21.04.2022 Hukuki Danışman                  : Ş.ARTAR Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KİMLİKLERİ BULUNMAYAN YABANCILARIN İŞLEMLERİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkimlikleri-bulunmayan-yabancilarin-islemleri.html",
        "title": "",
        "target": "",
        "type": "internal"
      },
      {
        "text": "KİMLİKLERİ BULUNMAYAN YABANCILARIN İŞLEMLERİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kimlikleri-bulunmayan-yabancilarin-islemleri.html",
        "title": "",
        "target": "_top",
        "type": "internal"
      },
      {
        "text": "KİMLİK DİZİNİ",
        "href": "javascript:void(0);",
        "title": "KİMLİK DİZİNİ",
        "target": "",
        "type": "internal"
      },
      {
        "text": "TAPU İŞL KİMLİK",
        "href": "javascript:void(0);",
        "title": "TAPU İŞLEMLERİNDE KİMLİK",
        "target": "",
        "type": "internal"
      },
      {
        "text": "1 SAYILI GENELGE",
        "href": "kimlikler-birlestirilmis-1-sayili-genelge.html",
        "title": "KİMLİKLER HAK. BİRLEŞTİRİLMİŞ 1 SAYILI GENELGE",
        "target": "",
        "type": "internal"
      },
      {
        "text": "6 SAYILI GENELGE",
        "href": "noterlik-k-81-maddesinin-uygulamasi-birlestirilmis-6-sayili-genelge.html",
        "title": "NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KİMLİKLERİ BULUNMAYAN YABANCILARIN İŞLEMLERİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KİMLİKLERİ BULUNMAYAN YABANCILARIN İŞLEMLERİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi: 28.04.2022 Yayınlayan: HÜLYA YILMAZ Konu: Kimlikleri bulunmayan yabancıların işlemleri İçerik: Hukuki Danışmanlık –249 - 21/04/2022&nbsp; &nbsp;\" />\n\n   <link rel=\"canonical\" content=\"noterlikrehberi.net/rehber/index.html?kimlikleri-bulunmayan-yabancilarin-islemleri.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kimlikleri-bulunmayan-yabancilarin-islemleri.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KİMLİKLERİ BULUNMAYAN YABANCILARIN İŞLEMLERİ\",\n\n   mailsubject: \"Tavsiye: Noterlik Rehberi - KİMLİKLERİ BULUNMAYAN YABANCILARIN İŞLEMLERİ &nbsp; &nbsp;KİMLİK DİZİNİ&nbsp; &nbsp;TAPU İŞL KİMLİK&nbsp; &nbsp;1 SAYILI GENELGE&nbsp; &nbsp;6 SAYILI GENELGE\",\n\n   sharesubject: \"Noterlik Rehberi - KİMLİKLERİ BULUNMAYAN YABANCILARIN İŞLEMLERİ &nbsp; &nbsp;KİMLİK DİZİNİ&nbsp; &nbsp;TAPU İŞL KİMLİK&nbsp; &nbsp;1 SAYILI GENELGE&nbsp; &nbsp;6 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KIMLIKLERI-BULUNMAYAN-YABANCILARIN-ISLEMLERI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kimlikleri-bulunmayan-yabancilarin-islemleri.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kimlikleri-bulunmayan-yabancilarin-islemleri.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kimlikleri-bulunmayan-yabancilarin-islemleri.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kimlikleri-bulunmayan-yabancilarin-islemleri.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kimlikleri-bulunmayan-yabancilarin-islemleri.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkimlikleri-bulunmayan-yabancilarin-islemleri.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KİMLİKLERİ BULUNMAYAN YABANCILARIN İŞLEMLERİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kimlikleri-bulunmayan-yabancilarin-islemleri.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KİMLİKLERİ BULUNMAYAN YABANCILARIN İŞLEMLERİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2096956661, this);\" class=\"popuplink\" title=\"KİMLİK DİZİNİ\">KİMLİK DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1861679417, this);\" class=\"popuplink\" title=\"TAPU İŞLEMLERİNDE KİMLİK\">TAPU İŞL KİMLİK</a>  &nbsp; <a href=\"kimlikler-birlestirilmis-1-sayili-genelge.html\" class=\"topiclink\" title=\"KİMLİKLER HAK. BİRLEŞTİRİLMİŞ 1 SAYILI GENELGE\">1 SAYILI GENELGE</a>  &nbsp; <a href=\"noterlik-k-81-maddesinin-uygulamasi-birlestirilmis-6-sayili-genelge.html\" class=\"topiclink\" title=\"NOTERLİK KANUNUNUN 81 İNCİ MADDESİNİN UYGULAMASI, T.C. KİMLİK NUMARASI İLE ADRESLERİN TESPİTİ, İŞİN DAİRE DIŞINDA YAPILMASI VE ÇALIŞMA SAATLERİ DIŞINDA İŞLEM YAPILMASI HAK. BİRLEŞTİRİLMİŞ 6 SAYILI GENELGE\">6 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"background: #ffffff;\"><span style=\"font-weight: bold;\">Yayın Tarihi: </span>28.04.2022</p>\n\n<p style=\"background: #ffffff;\"><span style=\"font-weight: bold;\">Yayınlayan: </span>HÜLYA YILMAZ</p>\n\n<p style=\"background: #ffffff;\"><span style=\"font-weight: bold;\">Konu: </span>Kimlikleri bulunmayan yabancıların işlemleri</p>\n\n<p style=\"background: #ffffff;\"><span style=\"font-weight: bold;\">İçerik: </span>Hukuki Danışmanlık –249 - 21/04/2022 </p>\n\n<p style=\"background: #ffffff;\">  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p>İlgi :  &nbsp; &nbsp;04.03.2022 tarih ve E-28331974-622.01-414 sayılı yazınız.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p> </p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">  &nbsp; &nbsp; &nbsp; &nbsp; &nbsp; İlgi yazınız Yönetim Kurulunun 11.04.2022 tarihli toplantısında görüşülmüştür.</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"text-indent: 47px; background: #ffffff; margin: 0 0 7px 0;\">Birliğimize ait 16.03.2021 tarih ve 97 sayılı genel yazıda, yasal yollar dışında ülkemize giriş yapan kişilerin yakalanmalarını müteakip, zabıta makamlarınca gözaltına alınmaları, tutuklanmaları ya da geri gönderme merkezlerinde toplanmaları sırasında herhangi bir kimliklerinin bulunmaması halinde, 6458 sayılı Yabancılar ve Uluslararası Koruma Kanununun 69 uncu maddesi hükmüne göre kimlik tespitinin yapılması gerektiği, </p>\n\n<p style=\"text-indent: 47px; background: #ffffff; margin: 0 0 7px 0;\">Birliğimizce yayımlanan ( 1 ) sayılı birleştirilmiş genelgede, Yabancılar ve Uluslararası Koruma Kanununun 76 ncı maddesinde, <span style=\"background-color: #ffffff;\">kayıt işlemleri tamamlanan başvuru sahibine ve varsa birlikte geldiği aile üyelerine, uluslararası koruma talebinde bulunduğunu belirten ve yabancı kimlik numarasını içeren Uluslararası Koruma Başvuru Sahibi Kimlik Belgesinin düzenleneceği, kimlik belgesinin geçerlilik süresi ile uzatılmasına ilişkin usul ve esasların Bakanlıkça belirleneceği,</span> <span style=\"background-color: #ffffff;\">83 üncü maddesinde</span><span style=\"font-style: italic; background-color: #ffffff;\"> </span><span style=\"background-color: #ffffff;\">mülteci, şartlı mülteci ve ikincil koruma statüsü verilenlere yabancı kimlik numarasını içeren kimlik belgesi düzenlenip, birinci fıkradaki kimlik belgelerinin hiçbir harca tabi olmayıp ikamet izni yerine geçeceği, kimlik belgelerinin şekil, içerik, geçerlilik süresi ile uzatılmasına ilişkin usul ve esasların Bakanlıkça düzenleneceği</span><span style=\"font-style: italic; background-color: #ffffff;\"> </span><span style=\"background-color: #ffffff;\">hükümlerine yer verildiği belirtilerek, bahsi geçen mevzuat hükümleri doğrultusunda ülkemizden uluslararası koruma talep eden yabancılara Uluslararası Koruma Başvuru Sahibi Kimlik Belgesi ile</span><span style=\"font-weight: bold;\"> </span><span style=\"background-color: #ffffff;\">Uluslararası Koruma Statü Sahibi Kimlik Belgesi</span><span style=\"font-weight: bold; background-color: #ffffff;\"> </span><span style=\"background-color: #ffffff;\">düzenlenmekte olup, belirli sürelerle yenilendiği,</span> ü<span style=\"background-color: #ffffff;\">lkemizde uluslararası koruma ve geçici koruma kapsamında bulunan yabancıların hak ve hizmetlere erişimlerinin ikametlerine izin verilen illerde sağlanmasının uygun olacağı düşünülmekle birlikte, ülkemizden uluslararası koruma başvurusunda bulunan yabancılara yönelik hak ve hizmetlerde yukarıda bahsi geçen yasal kimlik belgelerinin kullanılmasının gerektiği, süresi içerisinde yenilenmemiş kimlik belgelerinin noterlik iş ve işlemlerinde kullanılmasının uygun olmayacağının değerlendirildiği belirtilmiştir. </span></p>\n\n<p style=\"text-indent: 47px; background: #ffffff; margin: 0 0 7px 0;\"><span style=\"background-color: #ffffff;\"> </span>Bu itibarla<span style=\"font-weight: bold;\">;  </span>Birliğimize ait 16.03.2021 tarih ve 97 sayılı genel yazıda da belirtildiği üzere,<span style=\"font-weight: bold;\"> kimlikleri bulunmayan kişilerin, araştırmalar sonucunda kimliklerinin tespitine dair bilgilerin elde edilememesi hâlinde, beyanlarına istinaden düzenlenen sorgu tutanağı, tutuklama müzekkeresi gibi belgelerde yer alan veya göç idaresi birimleri ya da geri gönderme merkezlerince belirlenen ve kayıt altına</span> alınan kimlik bilgileriyle, bulundukları yerde avukatlara vekâletname vermelerinin mümkün olduğu, </p>\n\n<p style=\"text-indent: 47px; background: #ffffff; margin: 0 0 7px 0;\">Kimliği pasife alınan göçmenlerin, kayıtlarını bağlı oldukları İl Göç İdaresi Müdürlüklerine giderek tekrar aktive etmek suretiyle kişisel bilgilere ait güncellemelerini tamamladığı takdirde işlemlerinin yapılabileceği  &nbsp;düşünülmektedir. Bilgilerinize sunulur.</p>\n\n<p style=\"text-indent: 47px; background: #ffffff; margin: 0 0 7px 0;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff;\"><span style=\"font-weight: bold;\">Bekir EMEL</span><br />\n\n<span style=\"font-weight: bold;\">Genel Sekreter V.</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">21.04.2022 H. Danışmanlık Personeli  &nbsp; &nbsp; : M.ALATAN</p>\n\n<p style=\"background: #ffffff; margin: 0 0 7px 0;\">21.04.2022 Hukuki Danışman Yardımcısı : S.A.KARATOMAS</p>\n\n<p style=\"background: #ffffff; margin: 0 0 7px 0;\">21.04.2022 Hukuki Danışman  &nbsp; &nbsp; &nbsp; &nbsp; &nbsp; &nbsp; &nbsp; &nbsp; : Ş.ARTAR</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kimlikleri-bulunmayan-yabancilarin-islemleri.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:12.367712"
}