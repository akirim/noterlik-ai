{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kira-ve-navlun-sozlesmesi-nedir.html",
    "title": "KİRA VE NAVLUN SÖZLEŞMESİ NEDİR",
    "description": "Araç kira sözleşmesinin tarafları; Bir taraf, araç sahibi kiralayan, kiraya verendir. Diğer taraf ise, kiracıdır. Araç, kira sözleşmesi ile birlikte mutlaka kiracıya teslim ed",
    "keywords": [
      "KİRA VE NAVLUN SÖZLEŞMESİ NEDİR"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KİRA VE NAVLUN SÖZLEŞMESİ NEDİR Email Gönder KİRA VE NAVLUN SÖZLEŞMESİ NEDİR << Fihrist-Ana sayfa >> KİRA VE NAVLUN SÖZLEŞMESİ NEDİR KİRA SÖZLEŞMELERİ    MEVZUAT    29 SAYILI GENELGE    39 SAYILI GENELGE    GENELGE VE GENEL YAZILAR Araç kira sözleşmesinin tarafları; Bir taraf, araç sahibi kiralayan, kiraya verendir. Diğer taraf ise, kiracıdır. Araç, kira sözleşmesi ile birlikte mutlaka kiracıya teslim edilmelidir. Araç kira sözleşmesi Bir aracın, kiracıya kullanmak ve faydalanmak üzere teslim edilmesi halinde kira sözleşmesi söz konusudur. Bu durumda, aracın bakım ve kontrolü, tüm giderleri taşımacı olarak adlandırılan kiralayana (mal sahibine) aittir. Navlun sözleşmesi; Araç sahibi (kiraya veren, taşıyan, taşımacı, mal sahibi) taşıt ve mürettebatın yurt içi ve yurt dışındaki tüm giderlerini karşılamayı taahhüt eder ve taşıtı kendi bakım ve kontrolü altında bırakır. Diğer tarafa, yani taşımacıya, sadece taşıma işi için araçtan yararlanma hakkı verilmiştir. Yani taşıttıranın bu araçtan faydalanabilmesi için, belli hizmetlerin (araç sigortası, araç vergileri, D1-B1 gibi çeşitli belgelerin) alınması ve yapılması gerektiği ve bu hizmetleri de, taşıt sahibinin yapması gerektiği durumlarda navlun sözleşmesi söz konusudur. Taşıt  sahibinin irad elde etmek amacı ile taşıtını belli bir süre için karşı tarafa kiraya vermesi ile ilgili olarak düzenlenecek sözleşmelerin taşıt kira sözleşmesi olarak kabulü ile nispi damga vergisine tabi  tutulması, taşıt sahiplerinin ticari kazanç elde etmek amacı ile, yolcu ve eşyanın bir yerden diğer bir yere ulaştırılması ile ilgili olarak  düzenleyecekleri  sözleşmelerin navlun sözleşmesi olarak kabulü ile nispi damga vergisine tabi tutulması Hak. 1987/10 sayılı genelge Navlun sözleşmesinde ise; Araç sahibi taşıyan, diğer taraf ise, taşıttırandır. Aracın zilyetliği, taşıyan da, yani araç sahibinde kalmaya devam eder. Aracın taşıttırana, kiracıya teslim edilmesi söz konusu değildir. Araç sigortasının yapılması, araç vergilerinin ödenmesi, D1-B1 gibi çeşitli belgelerin alınması ve çeşitli hizmetlerin araç sahibi tarafından yapılması taahhüt edilmiştir. Aracın zilyetliği, taşıyan da, yani araç sahibinde kalmamış ise, araç taşıttırana kiracıya teslim edilmiş ise ve araç sigortası, araç vergileri, D1-B1 gibi çeşitli belgelerin alınması ve çeşitli hizmetlerin araç sahibi tarafından yapılması taahhüt edilmişse, söz konusu ise, sözleşme yine, navlun sözleşmesidir. Navlun sözleşmesi taşıma taahhüdünü içeren bir sözleşmedir. Bu sözleşme ile elde edilen gelir ticari kazançtır. Bir navlun mukavelesi ile taşıt kira sözleşmesini birbirinden ayırt etmek için evvela taşıt sahibinin taahhüdüne bakılması gerekir. Taşıt sahibi, taşıtı kendisinin bakım ve kontrolü altında bırakıp karşı tarafa sadece taşıma işlemi verilmekte ise, bu şekilde yapılan sözleşme (navlun sözleşmesi) dir. Ancak taşıt çıplak olarak ve mürettebatı ile birlikte tamamen diğer tarafın istifadesine bırakılmış ise, bununla ilgili olarak düzenlenen sözleşme de (kira sözleşmesi) dir. Türkiye'deki tüm ulaştırma müdürlüklerinin talep ettiği ve taşıma sözleşmesi adı altındaki sözleşme örneğinde araç sahibi ile yetki belgesi sahibi arasındaki taahhütler konusunda bir açıklık bulunmamakta bu sözleşmenin 3 üncü maddesinde bu aracın sadece taşıma için kullanılacağı belirtilmektedir. Eğer ilgililerin taahhütlerinde bir açıklık olursa bu sözleşmeyi taşıt kira olarak da değerlendirmek mümkündür. Eğer bu konuda açıklık yoksa bu sözleşmeyi navlun sözleşmesi olarak kabul etmek gerekir. Çünkü uygulamada yetki belgesi sahipleri navlun sözleşmesine uygun olarak taşıt sahibi ile sözleşme yapmaktadırlar. Araç sahibi aracın bakımını, gözetimini yapmakta, vergilerini ve sigortalarını ödemektedir. Ayrıca 19.07.2003 tarihinde 25173 sayılı resmi gazetede yayınlanan 4925 sayılı karayolu taşıma kanunu' nun 6 ıncı ve 7 inci maddelerinde taşımacının (yetki belgesi sahibinin) sorumluluk ve yükümlülükleri düzenlenmekte ve bu yetki ve sorumluluklar navlun sözleşmesine uygun düşmektedir. Karayolu Taşıma Yönetmeliği  6.md. Taşıma yapacak şahısların Ulaştırma Bakanlığından Yetki belgesi alması zorunludur. Yetki belgelerinin süresi 5 yıldır.5 yıllık süre dolmuş ise yenilenmedikçe kullanılamaz. 31.md Yetki belgesi hiçbir şekilde bir başkasına kullandırılamaz veya devredilemez.  Taşıma işinde kullanılacak taşıtlar 16.md.deki şartlara uygun olan taşıtlar olmalıdır. Taşıtların yaşı 17.md.de düzenlenmiştir.  Sözleşmeli taşıtlar için uyulacak kurallar 21 /a-b bendindeki yasaklı hallerin sözleşmeye yazılması gereklidir.(Sözleşme örneklerine konulmuş ve bu ibare eklenmiştir.)   18.md Gerçek ve veya tüzel kişilerin adlarına kayıtlı taşıtlar herhangi bir yetki belgesi sahibinin taşıt belgesinde kayıtlı ise bir başka yetki belgesi sahibinin taşıt belgesine kayıt ettirilmek için beyan edilemez. Kira Sözleşmesi, tarafların menkul ya da g.menkul bir malın kiralanması ve kira bedeli üzerinde anlaşmaları ile kurulur, kiralanan malın kiracıya teslimi şart değildir. Kira sözleşmesinin geçerliliği herhangi bir şekle tabi tutulmamıştır. Sözlü, yazılı veya resmi şekilde yapılabilir. Kira sözleşmesi, her iki tarafa da borç yükleyen sürekli bir akit niteliğindedir akit niteliğindedir. Kiralayan, kiralananın kullanılmasını kiracıya bırakma borcunu üstlenirken, diğer taraf olan kiracı da buna karşılık kiralayana kira bedeli ödeme borcu altına girer. kira akdinin konusu herhangi bir taşınır veya taşınmaz olabilir. Taşıt sahibi, taşıtı kendisinin bakım ve kontrolü altında bırakıp, karşı tarafa sadece taşıma işlemini vermekte ise, navlun sözleşmesi söz konusudur. Ancak, taşıt çıplak olarak ve mürettebatı ile birlikte tamamen diğer tarafın istifadesine bırakılmış ise bununla ilgili olarak düzenlenen sözleşme de kira sözleşmesidir( 1988/7 ve 1992/ 17 sayılı genelgeler). Örneğin, iştirak halinde mülkiyete konu bir malın kiralanabilmesi için kural olarak maliklerinin hepsinin muvafakati gereklidir. Aksi halde, kira akdine muvafakat etmeyen malik veya malikler açısından kira akdi bağlayıcı olmaz. Ancak bu durumda, diğer iştirak halinde malik ya da maliklerin muvafakati olmaksızın kira akdini kiralayan sıfatıyla yapan malik, kira akdi ile bağlıdır ve diğer maliklerin kiralananın kiracı tarafından kullanılmasını engellemeleri halinde bu kişi kiracıya karşı tek başına sorumlu olur. Müşterek mülkiyet konusu bir malın kiraya verilmesi ise, 27.11.1946 tarihli ve 28/15 sayılı Yargıtay İçtihadı Birleştirme Kararı'na göre önemli idari işlemlerden sayılır ve bu nedenle de Medeni Kanun m. 691/1 uyarınca kira akdi yapılırken kural olarak hem pay hem de paydaş çoğunluğunun sağlanması gerekir. Pay ve paydaş çoğunluğu sağlanmadan müşterek mülkiyet konusu bir şeyin kiraya verilmesi halinde ise kira akdi, akde muvafakat etmeyen paydaşlar açısından bağlayıcı olmaz ancak kira akdini kiralayan sıfatıyla yapan paydaş veya paydaşlar kiralananın kullanımına diğer paydaşlar tarafından engel olunması halinde kiracıya karşı sorumlu olurlar. Pay ve paydaş çoğunluğu sağlanmak suretiyle kiraya verilen müşterek mülkiyet konusu bir taşınmazın tahliyesi de bu konuda yine pay ve paydaş çoğunluğunun muvafakatinin sağlanmasını gerektirir. Güncelleme: 18.12.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KİRA VE NAVLUN SÖZLEŞMESİ NEDİR",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkira-ve-navlun-sozlesmesi-nedir.html",
        "title": "",
        "target": "",
        "type": "internal"
      },
      {
        "text": "KİRA VE NAVLUN SÖZLEŞMESİ NEDİR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kira-ve-navlun-sozlesmesi-nedir.html",
        "title": "",
        "target": "_top",
        "type": "internal"
      },
      {
        "text": "KİRA SÖZLEŞMELERİ",
        "href": "kira-sozlesmeleri-dizini.html",
        "title": "KİRA SÖZLEŞMELERİ DİZİNİ",
        "target": "",
        "type": "internal"
      },
      {
        "text": "MEVZUAT",
        "href": "kira-sozlesmesi-mevzuati.html",
        "title": "MEVZUAT - KİRA SÖZLEŞMESİ",
        "target": "",
        "type": "internal"
      },
      {
        "text": "29 SAYILI GENELGE",
        "href": "kira-sozlesmeleri-hak-birlestirilmis-29-sayili-genelge.html",
        "title": "KİRA SÖZLEŞMELERİ HAK.BİRLEŞTİRİLMİŞ 29 SAYILI GENELGE",
        "target": "",
        "type": "internal"
      },
      {
        "text": "39 SAYILI GENELGE",
        "href": "arac-devir-kiralama-rehin-islemleri-hak-birlestirilmis-39-sayili-genelge.html",
        "title": "TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "kira-sozlesmesi-genelgeler-genelyazilar.html",
        "title": "KİRA SÖZLEŞMESİ - GENELGE VE GENEL YAZILAR",
        "target": "",
        "type": "internal"
      },
      {
        "text": "1987/10 sayılı genelge",
        "href": "1987-10-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 18.12.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KİRA VE NAVLUN SÖZLEŞMESİ NEDİR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KİRA VE NAVLUN SÖZLEŞMESİ NEDİR</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"KİRA VE NAVLUN SÖZLEŞMESİ NEDİR\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Araç kira sözleşmesinin tarafları; Bir taraf, araç sahibi kiralayan, kiraya verendir. Diğer taraf ise, kiracıdır. Araç, kira sözleşmesi ile birlikte mutlaka kiracıya teslim ed\" />\n\n   <link rel=\"canonical\" content=\"noterlikrehberi.net/rehber/index.html?kira-ve-navlun-sozlesmesi-nedir.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kira-ve-navlun-sozlesmesi-nedir.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"KİRA VE NAVLUN SÖZLEŞMESİ NEDİR\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KİRA VE NAVLUN SÖZLEŞMESİ NEDİR\",\n\n   mailsubject: \"Tavsiye: Noterlik Rehberi - KİRA VE NAVLUN SÖZLEŞMESİ NEDİR &nbsp; &nbsp;KİRA SÖZLEŞMELERİ&nbsp; &nbsp;MEVZUAT&nbsp; &nbsp;29 SAYILI GENELGE&nbsp; &nbsp;39 SAYILI GENELGE&nbsp; &nbsp;GENELGE VE GENEL YAZILAR\",\n\n   sharesubject: \"Noterlik Rehberi - KİRA VE NAVLUN SÖZLEŞMESİ NEDİR &nbsp; &nbsp;KİRA SÖZLEŞMELERİ&nbsp; &nbsp;MEVZUAT&nbsp; &nbsp;29 SAYILI GENELGE&nbsp; &nbsp;39 SAYILI GENELGE&nbsp; &nbsp;GENELGE VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KIRA-VE-NAVLUN-SOZLESMESI-NEDIR\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"kira-ve-navlun-sozlesmesi-nedir.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kira-ve-navlun-sozlesmesi-nedir.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kira-ve-navlun-sozlesmesi-nedir.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kira-ve-navlun-sozlesmesi-nedir.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kira-ve-navlun-sozlesmesi-nedir.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkira-ve-navlun-sozlesmesi-nedir.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KİRA VE NAVLUN SÖZLEŞMESİ NEDİR</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kira-ve-navlun-sozlesmesi-nedir.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KİRA VE NAVLUN SÖZLEŞMESİ NEDİR</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"kira-sozlesmeleri-dizini.html\" class=\"topiclink\" title=\"KİRA SÖZLEŞMELERİ DİZİNİ\">KİRA SÖZLEŞMELERİ</a>  &nbsp; <a href=\"kira-sozlesmesi-mevzuati.html\" class=\"topiclink\" title=\"MEVZUAT - KİRA SÖZLEŞMESİ\">MEVZUAT</a>  &nbsp; <a href=\"kira-sozlesmeleri-hak-birlestirilmis-29-sayili-genelge.html\" class=\"topiclink\" title=\"KİRA SÖZLEŞMELERİ HAK.BİRLEŞTİRİLMİŞ 29 SAYILI GENELGE\">29 SAYILI GENELGE</a>  &nbsp; <a href=\"arac-devir-kiralama-rehin-islemleri-hak-birlestirilmis-39-sayili-genelge.html\" class=\"topiclink\" title=\"TESCİL EDİLMİŞ ARAÇLARIN HER TÜRLÜ DEVİRLERİ İLE KİRALAMA VE REHİN İŞLEMLERİ HAK.BİRLEŞTİRİLMİŞ 39 SAYILI GENELGE\">39 SAYILI GENELGE</a>  &nbsp; <a href=\"kira-sozlesmesi-genelgeler-genelyazilar.html\" class=\"topiclink\" title=\"KİRA SÖZLEŞMESİ - GENELGE VE GENEL YAZILAR\">GENELGE VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"font-weight: bold;\">Araç kira sözleşmesinin tarafları;</span></p>\n\n<p>Bir taraf, araç sahibi kiralayan, kiraya verendir.</p>\n\n<p>Diğer taraf ise, kiracıdır.</p>\n\n<p>Araç, kira sözleşmesi ile birlikte mutlaka kiracıya teslim edilmelidir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><span style=\"font-weight: bold;\">Araç kira sözleşmesi</span></p>\n\n<p>Bir aracın, kiracıya kullanmak ve faydalanmak üzere teslim edilmesi halinde kira sözleşmesi söz konusudur. Bu durumda, aracın bakım ve kontrolü, tüm giderleri taşımacı olarak adlandırılan kiralayana (mal sahibine) aittir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p><span style=\"font-weight: bold;\">Navlun sözleşmesi;</span></p>\n\n<p>Araç sahibi (kiraya veren, taşıyan, taşımacı, mal sahibi) taşıt ve mürettebatın yurt içi ve yurt dışındaki tüm giderlerini karşılamayı taahhüt eder ve taşıtı kendi bakım ve kontrolü altında bırakır.</p>\n\n<p>&nbsp;</p>\n\n<p>Diğer tarafa, yani taşımacıya, sadece taşıma işi için araçtan yararlanma hakkı verilmiştir.</p>\n\n<hr style=\"height:0px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p>Yani taşıttıranın bu araçtan faydalanabilmesi için, belli hizmetlerin (araç sigortası, araç vergileri, D1-B1 gibi çeşitli belgelerin) alınması ve yapılması gerektiği ve bu hizmetleri de, taşıt sahibinin yapması gerektiği durumlarda navlun sözleşmesi söz konusudur.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Taşıt &nbsp;sahibinin irad elde etmek amacı ile taşıtını belli bir süre için karşı tarafa kiraya vermesi ile ilgili olarak düzenlenecek sözleşmelerin taşıt kira sözleşmesi olarak kabulü ile nispi damga vergisine tabi &nbsp;tutulması, <span style=\"font-weight: bold;\">taşıt sahiplerinin ticari kazanç elde etmek amacı ile, yolcu ve eşyanın bir yerden diğer bir yere ulaştırılması ile ilgili olarak &nbsp;düzenleyecekleri &nbsp;sözleşmelerin navlun sözleşmesi olarak kabulü ile nispi damga vergisine tabi tutulması</span> Hak. <a href=\"1987-10-sayili-genelge.html\" class=\"topiclink\">1987/10 sayılı genelge</a></p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Navlun sözleşmesinde ise;</p>\n\n<p>Araç sahibi taşıyan, diğer taraf ise, taşıttırandır.</p>\n\n<p>Aracın zilyetliği, taşıyan da, yani araç sahibinde kalmaya devam eder.</p>\n\n<p>Aracın taşıttırana, kiracıya teslim edilmesi söz konusu değildir.</p>\n\n<p>Araç sigortasının yapılması, araç vergilerinin ödenmesi, D1-B1 gibi çeşitli belgelerin alınması ve çeşitli hizmetlerin araç sahibi tarafından yapılması taahhüt edilmiştir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Aracın zilyetliği, taşıyan da, yani araç sahibinde kalmamış ise, araç taşıttırana kiracıya teslim edilmiş ise ve araç sigortası, araç vergileri, D1-B1 gibi çeşitli belgelerin alınması ve çeşitli hizmetlerin araç sahibi tarafından yapılması taahhüt edilmişse, söz konusu ise, sözleşme yine, navlun sözleşmesidir.</p>\n\n<p>&nbsp;</p>\n\n<p>Navlun sözleşmesi taşıma taahhüdünü içeren bir sözleşmedir. Bu sözleşme ile elde edilen gelir ticari kazançtır.</p>\n\n<p>Bir navlun mukavelesi ile taşıt kira sözleşmesini birbirinden ayırt etmek için evvela taşıt sahibinin taahhüdüne bakılması gerekir. Taşıt sahibi, taşıtı kendisinin bakım ve kontrolü altında bırakıp karşı tarafa sadece taşıma işlemi verilmekte ise, bu şekilde yapılan sözleşme (navlun sözleşmesi) dir. Ancak taşıt çıplak olarak ve mürettebatı ile birlikte tamamen diğer tarafın istifadesine bırakılmış ise, bununla ilgili olarak düzenlenen sözleşme de (kira sözleşmesi) dir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Türkiye'deki tüm ulaştırma müdürlüklerinin talep ettiği ve taşıma sözleşmesi adı altındaki sözleşme örneğinde araç sahibi ile yetki belgesi sahibi arasındaki taahhütler konusunda bir açıklık bulunmamakta bu sözleşmenin 3 üncü maddesinde bu aracın sadece taşıma için kullanılacağı belirtilmektedir. Eğer ilgililerin taahhütlerinde bir açıklık olursa bu sözleşmeyi taşıt kira olarak da değerlendirmek mümkündür.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Eğer bu konuda açıklık yoksa bu sözleşmeyi navlun sözleşmesi olarak kabul etmek gerekir. Çünkü uygulamada yetki belgesi sahipleri navlun sözleşmesine uygun olarak taşıt sahibi ile sözleşme yapmaktadırlar. Araç sahibi aracın bakımını, gözetimini yapmakta, vergilerini ve sigortalarını ödemektedir. Ayrıca 19.07.2003 tarihinde 25173 sayılı resmi gazetede yayınlanan 4925 sayılı karayolu taşıma kanunu' nun 6 ıncı ve 7 inci maddelerinde taşımacının (yetki belgesi sahibinin) sorumluluk ve yükümlülükleri düzenlenmekte ve bu yetki ve sorumluluklar navlun sözleşmesine uygun düşmektedir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Karayolu Taşıma Yönetmeliği &nbsp;6.md. Taşıma yapacak şahısların Ulaştırma Bakanlığından Yetki belgesi alması zorunludur. Yetki belgelerinin süresi 5 yıldır.5 yıllık süre dolmuş ise yenilenmedikçe kullanılamaz. 31.md Yetki belgesi hiçbir şekilde bir başkasına kullandırılamaz veya devredilemez. &nbsp;Taşıma işinde kullanılacak taşıtlar 16.md.deki şartlara uygun olan taşıtlar olmalıdır. Taşıtların yaşı 17.md.de düzenlenmiştir. &nbsp;Sözleşmeli taşıtlar için uyulacak kurallar 21 /a-b bendindeki yasaklı hallerin sözleşmeye yazılması gereklidir.(Sözleşme örneklerine konulmuş ve bu ibare eklenmiştir.) &nbsp; 18.md Gerçek ve veya tüzel kişilerin adlarına kayıtlı taşıtlar herhangi bir yetki belgesi sahibinin taşıt belgesinde kayıtlı ise bir başka yetki belgesi sahibinin taşıt belgesine kayıt ettirilmek için beyan edilemez. </p>\n\n<hr style=\"height:0px; color:#000000; border-width:0; background-color:#000000;\" /><p>Kira Sözleşmesi, tarafların menkul ya da g.menkul bir malın kiralanması ve kira bedeli üzerinde anlaşmaları ile kurulur, kiralanan malın kiracıya teslimi şart değildir. Kira sözleşmesinin geçerliliği herhangi bir şekle tabi tutulmamıştır. Sözlü, yazılı veya resmi şekilde yapılabilir.</p>\n\n<p>Kira sözleşmesi, her iki tarafa da borç yükleyen sürekli bir akit niteliğindedir akit niteliğindedir. Kiralayan, kiralananın kullanılmasını kiracıya bırakma borcunu üstlenirken, diğer taraf olan kiracı da buna karşılık kiralayana kira bedeli ödeme borcu altına girer. kira akdinin konusu herhangi bir taşınır veya taşınmaz olabilir. Taşıt sahibi, taşıtı kendisinin bakım ve kontrolü altında bırakıp, karşı tarafa sadece taşıma işlemini vermekte ise, navlun sözleşmesi söz konusudur. Ancak, taşıt çıplak olarak ve mürettebatı ile birlikte tamamen diğer tarafın istifadesine bırakılmış ise bununla ilgili olarak düzenlenen sözleşme de kira sözleşmesidir( 1988/7 ve 1992/ 17 sayılı genelgeler).</p>\n\n<p>&nbsp;</p>\n\n<p>Örneğin, iştirak halinde mülkiyete konu bir malın kiralanabilmesi için kural olarak maliklerinin hepsinin muvafakati gereklidir. Aksi halde, kira akdine muvafakat etmeyen malik veya malikler açısından kira akdi bağlayıcı olmaz. Ancak bu durumda, diğer iştirak halinde malik ya da maliklerin muvafakati olmaksızın kira akdini kiralayan sıfatıyla yapan malik, kira akdi ile bağlıdır ve diğer maliklerin kiralananın kiracı tarafından kullanılmasını engellemeleri halinde bu kişi kiracıya karşı tek başına sorumlu olur.</p>\n\n<p>&nbsp;</p>\n\n<p>Müşterek mülkiyet konusu bir malın kiraya verilmesi ise, 27.11.1946 tarihli ve 28/15 sayılı Yargıtay İçtihadı Birleştirme Kararı'na göre önemli idari işlemlerden sayılır ve bu nedenle de Medeni Kanun m. 691/1 uyarınca kira akdi yapılırken kural olarak hem pay hem de paydaş çoğunluğunun sağlanması gerekir. Pay ve paydaş çoğunluğu sağlanmadan müşterek mülkiyet konusu bir şeyin kiraya verilmesi halinde ise kira akdi, akde muvafakat etmeyen paydaşlar açısından bağlayıcı olmaz ancak kira akdini kiralayan sıfatıyla yapan paydaş veya paydaşlar kiralananın kullanımına diğer paydaşlar tarafından engel olunması halinde kiracıya karşı sorumlu olurlar. Pay ve paydaş çoğunluğu sağlanmak suretiyle kiraya verilen müşterek mülkiyet konusu bir taşınmazın tahliyesi de bu konuda yine pay ve paydaş çoğunluğunun muvafakatinin sağlanmasını gerektirir.<span style=\"font-family: 'Times New Roman',Times,Georgia,serif;\"> </span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"kira-ve-navlun-sozlesmesi-nedir.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.12.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:15.744094"
}