{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kollektif-komandit-sirketler-hak-genelge-genel-yazilar.html",
    "title": "KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR",
    "description": "Kollektif Şirketlerde Pay Devri Hakkında 2018/3 sayılı genelge",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR Email Gönder KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR << Fihrist-Ana sayfa >> KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR ŞİRKET KUR. BÖLÜNME V.S. SÖZ.    40 SAYILI GENELGE    MEVZUAT    GEN VE GENEL YAZILAR NOTERDE YAPILACAK İŞL Kollektif Şirketlerde Pay Devri Hakkında 2018/3 sayılı genelge 6102 sayılı Türk Ticaret Kanununun 212, 335, 566 ve 575 inci maddelerinde yapılan değişiklikle kollektif, sermayesi paylara bölünmüş komandit, anonim ve limited şirket kuruluşlarında düzenlenen şirket kuruluş sözleşmelerini ihtiva eden kağıtlardan değerli kağıt bedeli alınması uygulamasına son verilmiştir. 2016/21 sayılı genelge -Buna göre, anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden damga vergisi ve harç alınması söz konusu olamayacaktır. -Yatırım fonlarının kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlardan damga vergisi alınmayacak olmakla birlikte, bu konudaki işlemlerde harç istisnası bulunmamaktadır. 2016/18 sayılı genelge Kollektif şirketin nevi değiştirerek yeni bir anonim ya da limited şirketin kurulması işlemleri ve bunlarla ilgili olarak düzenlenen kağıtların damga vergisi ve harçtan müstesna tutulması gerekir. 2011/15 sayılı genelge Harç ve damga vergisi istisnası kollektif şirketler için geçerli değildir, sermaye şirketlerinin nevi değiştirerek kollektif şirkete dönüşmesinde de harç damga istisnası bulunmamaktadır. Şirket ana sözleşmesindeki ortakların imzalarının ayrı ayrı onaylanması zorunludur. Bu nedenle bu işlemler vekaleten yapılmış olsa bile, ortak adedi kadar imza adedi girilmelidir. Vergi Dairesine gönderilecek suret için, vezne tahakkuk sayfasının altında ek ücret ekle seçeneğinden posta ücreti eklenmelidir. Kollektif şirketin nevi değiştirerek limited şirkete dönüşmesi işlemi; limited şirke tin kuruluşu manasında kabul edilemeyeceğinden, bu nevi işlemlerden ve bu konuda düzenlenen kağıtlardan damga vergisi ve harç alınması gerekir. 2007/61 sayılı genelge Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir. 2004/50 sayılı genelge Kollektif şirketler bakımından ise belirtilen hususlarda her hangi bir istisna öngörülmemiş olduğundan, kollektif şirket ana mukavele değişikliklerinde aşağıda belirtilen şekilde işlem yapılması gerekmektedir. a)1987/37 sayılı genelgede açıklandığı gibi, belli parayı ihtiva eden kollektif şirket ana sözleşmesinin değiştirilmesi sonucunda belli paranın artması halinde damga vergisinin artan miktar üzerinden nispi, belli para aynen kalıyor veya azalıyorsa maktu olarak tahsil edilmesi, b)Kollektif şirket ana mukavelesinde yapılan değişiklik sonucunda sermaye artıyorsa harcın, 492 sayılı Kanunun 43 üncü maddesi gereğince artan miktar üzerinden nispi olarak tahsil edilmesi, c)1997/19 sayılı genelgemiz doğrultusunda, belli parayı ihtiva eden kollektif şirket ana sözleşmesinin değiştirilmesi sonucunda sermaye azaltılıyorsa, harcın yeni sermaye üzerinden nispi, sermaye aynen kalsa bile harcın yine nispi olarak alınması, d)Belli parayı ihtiva etmeyen belli para mecburiyeti kapsamına girmeyen veya önceki işin mahiyeti ve değerini değiştirir nitelikte olmayan kollektif şirket ana mukavele değişikliği işlemlerinden ise harcın maktu olarak alınması, Gerektiği düşünülmektedir. 2004/9 sayılı genelge Şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi gerekir. 2003/40 sayılı genelge Noterler tarafından 01.06.2000 tarihinden itibaren kuruluş veya sermaye artışı ana sözleşmesini tasdik ettikleri şirketlerle ilgili bilgilerin, şirketlerin kurumlar vergisi yönünden bağlı olduğu vergi dairesine, bağlı olduğu vergi dairesinin belirlenememesi halinde ana sözleşmede belirtilen adresin bulunduğu Defterdarlık Gelir Müdürlüğüne bildirilmesi gerekmektedir. 2000/26 sayılı genelge Kollektif şirket statüsünde iken ihale alan ve sonra anonim şirkete dönüşen müteahhit firmanın ihale makamı ile yapacağı ek sözleşme (Belli parayı ihtiva eden mukavelelerin değiştirilmesi sonucunda belli paranın artması durumunda yeniden düzenlenen kağıdın artan miktar üzerinden nisbi damga vergisine tabi tutulması, mukavelede yapılan değişiklik sonucunda belli para artmadığı gibi aynı kalıyor veya azalıyorsa düzenlenen kağıdın maktu damga vergisine tabi tutulması, ek mukavelenin 3. maddesinde taahhüt edilen teminat ( kesin teminat ile fiyat farkı teminatı miktarlarının toplamı ) bedelinin belli değer olarak gösterilmesi ve mukavelenin bu değer üzerinden nisbi harca tabi tutulması gerekir. 1999/15 sayılı genelge Türk Ticaret Kanununun 47. maddesinde ölen bir komanditerin yerine mirasçıları geçer hükmü bulunmaktadır.Bu hüküm çerçevesinde, bir komandit şirketin ölen ortağının yerine, mirasçılarının tamamının veyahut birisinin veya birkaçının katılması suretiyle şirketin devamına ilişkin tadil sözleşmesinin noterlikçe onaylanması işleminden, sermaye artırılması ve süre uzatılması da söz konusu olmaması halinde, harç ve damga vergisinin makdu olarak alınması gerekmektedir. 1989/100 sayılı genelge Kollektif şirketlerin kuruluşuna dair bazı sözleşmelerde, damga vergisinin işlemin yapılması sırasında. tahsil edilmeyerek, 488 sayılı Kanununun 22 nci maddesi gereğince 3 ay içinde ödeneceğinden bahisle vergi dairelerine ihbarda bulunulduğu tespit edilmiştir. Kollektif şirketlerinin kuruluş sözleşmelerinde damga vergisinin mukavele tasdiki sırasında peşinen tahsili gerektiği ·tavsiye olunmaktadır. Bilindiği üzere 488 sayılı Damga Vergisi Kanununun 22 nci maddesinde makbuz karşılığı ödenecek damga. vergisinin anonim, kooperatif, eshamlı komandit ve limited şirket mukavelelerinin veya bunların sermaye artışlarıyla süre uzatmaları hakkındaki kararlarının tescil ve ilanı tarihinden itibaren üç ay içinde vergi dairesine ödeneceği hükmü bulunmaktadır.Görüldüğü üzere bu maddede sayılanlar arasında kollektif şirket bulunmamaktadır. Bu itibarla gerek kollektif ve gerekse adi komandit şirketlerle ilgili sözleşmelerde damga vergisinin mukavelenin tasdiki sırasında ve peşinen noter tarafından tahsili gerekmektedir. 1988/74 sayılı genelge Kollektif şirket ana sözleşmesi belli bir parayı ihtiva ediyorsa ve değiştirilmesi sonucunda belli paranın artması halinde damga vergisinin artan miktar üzerinden, aynen kalıyor veya azalıyorsa maktu olarak tahsil edilmesi gerekir. 1987/37 sayılı genelge Türk Ticaret Kanununun 212 ve 566 ıncı  maddeleri gereğince kolektif ve komandit şirketlerinin esas mukavelenamelerin yazılı şekilde yapılmasının ve bütün kurucuların imzalarının noterce tasdik edilmiş bulunmasının şart olduğu belirtildiğinden, 492 sayılı Harçlar Kanununun 44 üncü maddesinin ikinci fıkrası hükmü uyarınca bu şirketlerin de esas mukavelenamelerinin vekil tarafından imza edilmesi halinde harcın vekilin sıfatına göre değil, temsil ettiği kişilerin sayısı kadar çoğaltılarak alınması gerekmektedir 1982/31 sayılı genelge Kollektif şirket ortaklarından biri hissesini noterlikte devir ettikten sonra, ticaret sicil müd.nün ana sözleşmenin tadilini istemesi nedeniyle sözleşmenin değiştirilmesi durumunda; devir işlemi ve tadil sözleşmeleri müstakil nitelik taşıdığından, harç ve verginin her iki işlemden nisbi olarak tahsili gerekir. 1980/9 sayılı genelge Güncelleme: 13.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkollektif-komandit-sirketler-hak-genelge-genel-yazilar.html",
        "title": "",
        "target": "",
        "type": "internal"
      },
      {
        "text": "KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kollektif-komandit-sirketler-hak-genelge-genel-yazilar.html",
        "title": "",
        "target": "_top",
        "type": "internal"
      },
      {
        "text": "ŞİRKET KUR. BÖLÜNME V.S. SÖZ.",
        "href": "sirket-kurulus-birlesme-dizini.html",
        "title": "ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZLEŞMELERİ",
        "target": "",
        "type": "internal"
      },
      {
        "text": "40 SAYILI GENELGE",
        "href": "ticaret-sirketleri-birlestirilmis-40-sayili-genelge.html",
        "title": "TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE",
        "target": "",
        "type": "internal"
      },
      {
        "text": "MEVZUAT",
        "href": "sirket-kurulus-birlesme_-bolunme-mevzuat.html",
        "title": "MEVZUAT ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZ",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "dizin-sirket-kurulusu-sermaye-vs-gen-genel-yazi-fihristi.html",
        "title": "DİZİN-ŞİRKET KURULUŞU SERMAYE ARTIRIMI, SÜRE UZATIMI, NEVİ DEĞİŞİKLİĞİ, BİRLEŞME GENELGE VE GENEL YAZILAR DİZİNİ",
        "target": "",
        "type": "internal"
      },
      {
        "text": "NOTERDE YAPILACAK İŞL",
        "href": "javascript:void(0);",
        "title": "TİCARET SİCİL MÜD. VE NOTERLİKLERDE YAPILACAK İŞLEMLER",
        "target": "",
        "type": "internal"
      },
      {
        "text": "2018/3 sayılı genelge",
        "href": "2018-3-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Türk Ticaret Kanununun 212",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "335",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "566",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "575 inci maddeleri",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "2016/21 sayılı genelge",
        "href": "2016-21-sayili-genelge.html",
        "title": "",
        "target": "",
        "type": "internal"
      },
      {
        "text": "2016/18 sayılı genelge",
        "href": "2016-18-sayili-genelge.html",
        "title": "",
        "target": "",
        "type": "internal"
      },
      {
        "text": "2011/15 sayılı genelge",
        "href": "2011-15-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2007/61 sayılı genelge",
        "href": "2007-61-sayili-genelge.html",
        "title": "",
        "target": "",
        "type": "internal"
      },
      {
        "text": "2004/50 sayılı genelge",
        "href": "2004-50-sayili-genelge.html",
        "title": "",
        "target": "",
        "type": "internal"
      },
      {
        "text": "1997/19 sayılı genelgemiz",
        "href": "1997-19-sayili-genelge.html",
        "title": "",
        "target": "",
        "type": "internal"
      },
      {
        "text": "2004/9 sayılı genelge",
        "href": "2004-9-sayili-genelge.html",
        "title": "",
        "target": "",
        "type": "internal"
      },
      {
        "text": "2003/40 sayılı genelge",
        "href": "2003-40-sayili-genelge.html",
        "title": "",
        "target": "",
        "type": "internal"
      },
      {
        "text": "2000/26 sayılı genelge",
        "href": "2000-26-sayili-genelge.html",
        "title": "",
        "target": "",
        "type": "internal"
      },
      {
        "text": "1999/15 sayılı genelge",
        "href": "1999-15-sayili-genelge.html",
        "title": "",
        "target": "",
        "type": "internal"
      },
      {
        "text": "Türk Ticaret Kanununun",
        "href": "turk-ticaret-kanunu.html#47",
        "title": "",
        "target": "",
        "type": "internal"
      },
      {
        "text": "1989/100 sayılı genelge",
        "href": "1989-101-sayili-genelge.html",
        "title": "",
        "target": "",
        "type": "internal"
      },
      {
        "text": "1988/74 sayılı genelge",
        "href": "1988-74-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1987/37 sayılı genelge",
        "href": "2017-19-sayili-genelge.html",
        "title": "",
        "target": "",
        "type": "internal"
      },
      {
        "text": "Türk Ticaret Kanununun",
        "href": "turk-ticaret-kanunu.html#212",
        "title": "",
        "target": "",
        "type": "internal"
      },
      {
        "text": "566",
        "href": "turk-ticaret-kanunu.html#566",
        "title": "",
        "target": "",
        "type": "internal"
      },
      {
        "text": "Harçlar Kanunu",
        "href": "harclar-kanunu.html",
        "title": "",
        "target": "",
        "type": "internal"
      },
      {
        "text": "1982/31 sayılı genelge",
        "href": "1982-31-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1980/9 sayılı genelge",
        "href": "1980-9-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Güncelleme: 13.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "Kollektif Şirketlerde Pay Devri Hakkında 2018/3 sayılı genelge"
          ],
          [
            "6102 sayılı Türk Ticaret Kanununun 212, 335, 566 ve 575 inci maddelerinde yapılan değişiklikle kollektif, sermayesi paylara bölünmüş komandit, anonim ve limited şirket kuruluşlarında düzenlenen şirket kuruluş sözleşmelerini ihtiva eden kağıtlardan değerli kağıt bedeli alınması uygulamasına son verilmiştir. 2016/21 sayılı genelge"
          ],
          [
            "-Buna göre, anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden damga vergisi ve harç alınması söz konusu olamayacaktır.\n \n-Yatırım fonlarının kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlardan damga vergisi alınmayacak olmakla birlikte, bu konudaki işlemlerde harç istisnası bulunmamaktadır. 2016/18 sayılı genelge"
          ],
          [
            "Kollektif şirketin nevi değiştirerek yeni bir anonim ya da limited şirketin kurulması işlemleri ve bunlarla ilgili olarak düzenlenen kağıtların damga vergisi ve harçtan müstesna tutulması gerekir. 2011/15 sayılı genelge"
          ],
          [
            "Harç ve damga vergisi istisnası kollektif şirketler için geçerli değildir, sermaye şirketlerinin nevi değiştirerek kollektif şirkete dönüşmesinde de harç damga istisnası bulunmamaktadır.\n \nŞirket ana sözleşmesindeki ortakların imzalarının ayrı ayrı onaylanması zorunludur. Bu nedenle bu işlemler vekaleten yapılmış olsa bile, ortak adedi kadar imza adedi girilmelidir.\n \nVergi Dairesine gönderilecek suret için, vezne tahakkuk sayfasının altında ek ücret ekle seçeneğinden posta ücreti eklenmelidir.\n \nKollektif şirketin nevi değiştirerek limited şirkete dönüşmesi işlemi; limited şirke tin kuruluşu manasında kabul edilemeyeceğinden, bu nevi işlemlerden ve bu konuda düzenlenen kağıtlardan damga vergisi ve harç alınması gerekir. 2007/61 sayılı genelge"
          ],
          [
            "Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir. 2004/50 sayılı genelge"
          ],
          [
            "Kollektif şirketler bakımından ise belirtilen hususlarda her hangi bir istisna öngörülmemiş olduğundan, kollektif şirket ana mukavele değişikliklerinde aşağıda belirtilen şekilde işlem yapılması gerekmektedir.\n \n a)1987/37 sayılı genelgede açıklandığı gibi, belli parayı ihtiva eden kollektif şirket ana sözleşmesinin değiştirilmesi sonucunda belli paranın artması halinde damga vergisinin artan miktar üzerinden nispi, belli para aynen kalıyor veya azalıyorsa maktu olarak tahsil edilmesi,\n \n b)Kollektif şirket ana mukavelesinde yapılan değişiklik sonucunda sermaye artıyorsa harcın, 492 sayılı Kanunun 43 üncü maddesi gereğince artan miktar üzerinden nispi olarak tahsil edilmesi,\n \n c)1997/19 sayılı genelgemiz doğrultusunda, belli parayı ihtiva eden kollektif şirket ana sözleşmesinin değiştirilmesi sonucunda sermaye azaltılıyorsa, harcın yeni sermaye üzerinden nispi, sermaye aynen kalsa bile harcın yine nispi olarak alınması,\n \n d)Belli parayı ihtiva etmeyen belli para mecburiyeti kapsamına girmeyen veya önceki işin mahiyeti ve değerini değiştirir nitelikte olmayan kollektif şirket ana mukavele değişikliği işlemlerinden ise harcın maktu olarak alınması, Gerektiği düşünülmektedir. 2004/9 sayılı genelge"
          ],
          [
            "Şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi gerekir. 2003/40 sayılı genelge"
          ],
          [
            "Noterler tarafından 01.06.2000 tarihinden itibaren kuruluş veya sermaye artışı ana sözleşmesini tasdik ettikleri şirketlerle ilgili bilgilerin, şirketlerin kurumlar vergisi yönünden bağlı olduğu vergi dairesine, bağlı olduğu vergi dairesinin belirlenememesi halinde ana sözleşmede belirtilen adresin bulunduğu Defterdarlık Gelir Müdürlüğüne bildirilmesi gerekmektedir. 2000/26 sayılı genelge"
          ],
          [
            "Kollektif şirket statüsünde iken ihale alan ve sonra anonim şirkete dönüşen müteahhit firmanın ihale makamı ile yapacağı ek sözleşme (Belli parayı ihtiva eden mukavelelerin değiştirilmesi sonucunda belli paranın artması durumunda yeniden düzenlenen kağıdın artan miktar üzerinden nisbi damga vergisine tabi tutulması, mukavelede yapılan değişiklik sonucunda belli para artmadığı gibi aynı kalıyor veya azalıyorsa düzenlenen kağıdın maktu damga vergisine tabi tutulması, ek mukavelenin 3. maddesinde taahhüt edilen teminat ( kesin teminat ile fiyat farkı teminatı miktarlarının toplamı ) bedelinin belli değer olarak gösterilmesi ve mukavelenin bu değer üzerinden nisbi harca tabi tutulması gerekir. 1999/15 sayılı genelge"
          ],
          [
            "Türk Ticaret Kanununun 47. maddesinde ölen bir komanditerin yerine mirasçıları geçer hükmü bulunmaktadır.Bu hüküm çerçevesinde, bir komandit şirketin ölen ortağının yerine, mirasçılarının tamamının veyahut birisinin veya birkaçının katılması suretiyle şirketin devamına ilişkin tadil sözleşmesinin noterlikçe onaylanması işleminden, sermaye artırılması ve süre uzatılması da söz konusu olmaması halinde, harç ve damga vergisinin makdu olarak alınması gerekmektedir. 1989/100 sayılı genelge"
          ],
          [
            "Kollektif şirketlerin kuruluşuna dair bazı sözleşmelerde, damga vergisinin işlemin yapılması sırasında. tahsil edilmeyerek, 488 sayılı Kanununun 22 nci maddesi gereğince 3 ay içinde ödeneceğinden bahisle vergi dairelerine ihbarda bulunulduğu tespit edilmiştir.\nKollektif şirketlerinin kuruluş sözleşmelerinde damga vergisinin mukavele tasdiki sırasında peşinen tahsili gerektiği ·tavsiye olunmaktadır. Bilindiği üzere 488 sayılı Damga Vergisi Kanununun 22 nci maddesinde makbuz karşılığı ödenecek damga. vergisinin anonim, kooperatif, eshamlı komandit ve limited şirket mukavelelerinin veya bunların sermaye artışlarıyla süre uzatmaları hakkındaki kararlarının tescil ve ilanı tarihinden itibaren üç ay içinde vergi dairesine ödeneceği hükmü bulunmaktadır.Görüldüğü üzere bu maddede sayılanlar arasında kollektif şirket bulunmamaktadır. Bu itibarla gerek kollektif ve gerekse adi komandit şirketlerle ilgili sözleşmelerde damga vergisinin mukavelenin tasdiki sırasında ve peşinen noter tarafından tahsili gerekmektedir. 1988/74 sayılı genelge"
          ],
          [
            "Kollektif şirket ana sözleşmesi belli bir parayı ihtiva ediyorsa ve değiştirilmesi sonucunda belli paranın artması halinde damga vergisinin artan miktar üzerinden, aynen kalıyor veya azalıyorsa maktu olarak tahsil edilmesi gerekir. 1987/37 sayılı genelge"
          ],
          [
            "Türk Ticaret Kanununun 212 ve 566 ıncı  maddeleri gereğince kolektif ve komandit şirketlerinin esas mukavelenamelerin yazılı şekilde yapılmasının ve bütün kurucuların imzalarının noterce tasdik edilmiş bulunmasının şart olduğu belirtildiğinden, 492 sayılı Harçlar Kanununun 44 üncü maddesinin ikinci fıkrası hükmü uyarınca bu şirketlerin de esas mukavelenamelerinin vekil tarafından imza edilmesi halinde harcın vekilin sıfatına göre değil, temsil ettiği kişilerin sayısı kadar çoğaltılarak alınması gerekmektedir 1982/31 sayılı genelge"
          ],
          [
            "Kollektif şirket ortaklarından biri hissesini noterlikte devir ettikten sonra, ticaret sicil müd.nün ana sözleşmenin tadilini istemesi nedeniyle sözleşmenin değiştirilmesi durumunda; devir işlemi ve tadil sözleşmeleri müstakil nitelik taşıdığından, harç ve verginin her iki işlemden nisbi olarak tahsili gerekir. 1980/9 sayılı genelge"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Kollektif Şirketlerde Pay Devri Hakkında 2018/3 sayılı genelge\" />\n\n   <link rel=\"canonical\" content=\"noterlikrehberi.net/rehber/index.html?kollektif-komandit-sirketler-hak-genelge-genel-yazilar.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kollektif-komandit-sirketler-hak-genelge-genel-yazilar.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR\",\n\n   mailsubject: \"Tavsiye: Noterlik Rehberi - KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR &nbsp; &nbsp;ŞİRKET KUR. BÖLÜNME V.S. SÖZ.&nbsp; &nbsp;40 SAYILI GENELGE&nbsp; &nbsp;MEVZUAT&nbsp; &nbsp;GEN VE GENEL YAZILAR&nbsp; &nbsp;NOTERDE YAPILACAK İŞL\",\n\n   sharesubject: \"Noterlik Rehberi - KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR &nbsp; &nbsp;ŞİRKET KUR. BÖLÜNME V.S. SÖZ.&nbsp; &nbsp;40 SAYILI GENELGE&nbsp; &nbsp;MEVZUAT&nbsp; &nbsp;GEN VE GENEL YAZILAR&nbsp; &nbsp;NOTERDE YAPILACAK İŞL\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KOLLEKTIF-KOMANDIT-SIRKETLER-HAK-GENELGE-GENEL-YAZILAR\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kollektif-komandit-sirketler-hak-genelge-genel-yazilar.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kollektif-komandit-sirketler-hak-genelge-genel-yazilar.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kollektif-komandit-sirketler-hak-genelge-genel-yazilar.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kollektif-komandit-sirketler-hak-genelge-genel-yazilar.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kollektif-komandit-sirketler-hak-genelge-genel-yazilar.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkollektif-komandit-sirketler-hak-genelge-genel-yazilar.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kollektif-komandit-sirketler-hak-genelge-genel-yazilar.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KOLLEKTİF VE KOMANDİT ŞİRKETLER HAKKINDA GENELGE VE GENEL YAZILAR</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sirket-kurulus-birlesme-dizini.html\" class=\"topiclink\" title=\"ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZLEŞMELERİ\">ŞİRKET KUR. BÖLÜNME V.S. SÖZ.</a>  &nbsp; <a href=\"ticaret-sirketleri-birlestirilmis-40-sayili-genelge.html\" class=\"topiclink\" title=\"TİCARET ŞİRKETLERİ İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 40 SAYILI GENELGE\">40 SAYILI GENELGE</a>  &nbsp; <a href=\"sirket-kurulus-birlesme_-bolunme-mevzuat.html\" class=\"topiclink\" title=\"MEVZUAT ŞİRKET KURULUŞ BİRLEŞME, BÖLÜNME, DEVİR VE NEVİ DEĞİŞİKLİĞİ SERMAYE ARTIRIMI SÖZ\">MEVZUAT</a>  &nbsp; <a href=\"dizin-sirket-kurulusu-sermaye-vs-gen-genel-yazi-fihristi.html\" class=\"topiclink\" title=\"DİZİN-ŞİRKET KURULUŞU SERMAYE ARTIRIMI, SÜRE UZATIMI, NEVİ DEĞİŞİKLİĞİ, BİRLEŞME GENELGE VE GENEL YAZILAR DİZİNİ\">GEN VE GENEL YAZILAR</a>  &nbsp; <a href=\"javascript:void(0);\" onclick=\"return hmshowPopup(event, popid_80118861X, this);\" class=\"popuplink\" title=\"TİCARET SİCİL MÜD. VE NOTERLİKLERDE YAPILACAK İŞLEMLER\"> NOTERDE YAPILACAK İŞL</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">&nbsp;</p>\n\n<div style=\"text-align: justify; text-indent: 0; padding: 0 0 0 0; margin: 0 0 0 0;\"><table class=\"genelge_gyazi_ozetleri\" >\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Normal\">Kollektif Şirketlerde Pay Devri Hakkında <a href=\"2018-3-sayili-genelge.html\" class=\"topiclink\" title=\"Tümünü okumak için tıklayınız.\">2018/3 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>6102 sayılı <a href=\"javascript:void(0);\" onclick=\"return hmshowPopup(event, popid_1275020765, this);\" class=\"popuplink\">Türk Ticaret Kanununun 212</a>, <a href=\"javascript:void(0);\" onclick=\"return hmshowPopup(event, popid_1275022703, this);\" class=\"popuplink\">335</a>, <a href=\"javascript:void(0);\" onclick=\"return hmshowPopup(event, popid_1275026531, this);\" class=\"popuplink\">566</a> ve <a href=\"javascript:void(0);\" onclick=\"return hmshowPopup(event, popid_1275026573, this);\" class=\"popuplink\">575 inci maddeleri</a>nde yapılan değişiklikle kollektif, sermayesi paylara bölünmüş komandit, anonim ve limited şirket kuruluşlarında düzenlenen şirket kuruluş sözleşmelerini ihtiva eden kağıtlardan <span style=\"font-weight: bold;\">değerli kağıt bedeli alınması uygulamasına son verilmiştir</span>. <a href=\"2016-21-sayili-genelge.html\" class=\"topiclink\">2016/21 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>-Buna göre, <span style=\"font-weight: bold;\">anonim, eshamlı komandit ve limited şirketlerin kuruluş, sermaye artırımı ve süre uzatımlarına ilişkin olarak düzenlenen kağıtlar</span>ın yanı sıra pay devirlerine ilişkin sözleşme, karar ve benzeri kağıtlar ve bu kağıtlarla ilgili işlemlerden <span style=\"font-weight: bold;\">damga vergisi ve harç alınması söz konusu olamayacaktır.</span></p>\n\n<p><span style=\"font-weight: bold;\">&nbsp;</span></p>\n\n<p>-Yatırım fonlarının kuruluş, sermaye artırımı ve süre uzatımlarına ilişkin olarak düzenlenen kağıtların yanı sıra pay devirlerine ilişkin sözleşme, karar ve benzeri kağıtlardan damga vergisi alınmayacak olmakla birlikte, bu konudaki işlemlerde harç istisnası bulunmamaktadır. <a href=\"2016-18-sayili-genelge.html\" class=\"topiclink\">2016/18 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kollektif şirketin nevi değiştirerek yeni bir anonim ya da limited şirketin kurulması işlemleri ve bunlarla ilgili olarak düzenlenen kağıtların damga vergisi ve harçtan müstesna tutulması gerekir. <a href=\"2011-15-sayili-genelge.html\" class=\"topiclink\" title=\"Tümünü okumak için tıklayınız.\">2011/15 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Harç ve damga vergisi istisnası kollektif şirketler için geçerli değildir, sermaye şirketlerinin nevi değiştirerek kollektif şirkete dönüşmesinde de harç damga istisnası bulunmamaktadır.</p>\n\n<p>&nbsp;</p>\n\n<p>Şirket ana sözleşmesindeki ortakların imzalarının ayrı ayrı onaylanması zorunludur. Bu nedenle bu işlemler vekaleten yapılmış olsa bile, ortak adedi kadar imza adedi girilmelidir.</p>\n\n<p>&nbsp;</p>\n\n<p>Vergi Dairesine gönderilecek suret için, vezne tahakkuk sayfasının altında ek ücret ekle seçeneğinden posta ücreti eklenmelidir.</p>\n\n<p>&nbsp;</p>\n\n<p>Kollektif şirketin nevi değiştirerek limited şirkete dönüşmesi işlemi; limited şirke tin kuruluşu manasında kabul edilemeyeceğinden, bu nevi işlemlerden ve bu konuda düzenlenen kağıtlardan damga vergisi ve harç alınması gerekir. <a href=\"2007-61-sayili-genelge.html\" class=\"topiclink\">2007/61 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir. <a href=\"2004-50-sayili-genelge.html\" class=\"topiclink\">2004/50 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Kollektif şirketler bakımından ise belirtilen hususlarda her hangi bir istisna öngörülmemiş olduğundan, kollektif şirket ana mukavele değişikliklerinde aşağıda belirtilen şekilde işlem yapılması gerekmektedir.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>a)1987/37 sayılı genelgede açıklandığı gibi, belli parayı ihtiva eden kollektif şirket ana sözleşmesinin değiştirilmesi sonucunda belli paranın artması halinde damga vergisinin artan miktar üzerinden nispi, belli para aynen kalıyor veya azalıyorsa maktu olarak tahsil edilmesi,</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>b)Kollektif şirket ana mukavelesinde yapılan değişiklik sonucunda sermaye artıyorsa harcın, 492 sayılı Kanunun 43 üncü maddesi gereğince artan miktar üzerinden nispi olarak tahsil edilmesi,</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>c)<a href=\"1997-19-sayili-genelge.html\" class=\"topiclink\">1997/19 sayılı genelgemiz</a> doğrultusunda, belli parayı ihtiva eden kollektif şirket ana sözleşmesinin değiştirilmesi sonucunda sermaye azaltılıyorsa, harcın yeni sermaye üzerinden nispi, sermaye aynen kalsa bile harcın yine nispi olarak alınması,</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>d)Belli parayı ihtiva etmeyen belli para mecburiyeti kapsamına girmeyen veya önceki işin mahiyeti ve değerini değiştirir nitelikte olmayan kollektif şirket ana mukavele değişikliği işlemlerinden ise harcın maktu olarak alınması, Gerektiği düşünülmektedir. <a href=\"2004-9-sayili-genelge.html\" class=\"topiclink\">2004/9 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Şirket kuruluşu, sermaye artırımı, süre uzatımı, devir, birleşme, bölünme ve nev'i değişikliklerinin, işlemi yapan noter tarafından vergi dairesine bildirilmesi gerekir. <a href=\"2003-40-sayili-genelge.html\" class=\"topiclink\">2003/40 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Noterler tarafından 01.06.2000 tarihinden itibaren kuruluş veya sermaye artışı ana sözleşmesini tasdik ettikleri şirketlerle ilgili bilgilerin, şirketlerin kurumlar vergisi yönünden bağlı olduğu vergi dairesine, bağlı olduğu vergi dairesinin belirlenememesi halinde ana sözleşmede belirtilen adresin bulunduğu Defterdarlık Gelir Müdürlüğüne bildirilmesi gerekmektedir. <a href=\"2000-26-sayili-genelge.html\" class=\"topiclink\">2000/26 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Kollektif şirket statüsünde iken ihale alan ve sonra anonim şirkete dönüşen müteahhit firmanın ihale makamı ile yapacağı ek sözleşme (Belli parayı ihtiva eden mukavelelerin değiştirilmesi sonucunda belli paranın artması durumunda yeniden düzenlenen kağıdın artan miktar üzerinden nisbi damga vergisine tabi tutulması, mukavelede yapılan değişiklik sonucunda belli para artmadığı gibi aynı kalıyor veya azalıyorsa düzenlenen kağıdın maktu damga vergisine tabi tutulması, ek mukavelenin 3. maddesinde taahhüt edilen teminat ( kesin teminat ile fiyat farkı teminatı miktarlarının toplamı ) bedelinin belli değer olarak gösterilmesi ve mukavelenin bu değer üzerinden nisbi harca tabi tutulması gerekir. <a href=\"1999-15-sayili-genelge.html\" class=\"topiclink\">1999/15 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"turk-ticaret-kanunu.html#47\" class=\"topiclink\">Türk Ticaret Kanununun</a> 47. maddesinde ölen bir komanditerin yerine mirasçıları geçer hükmü bulunmaktadır.Bu hüküm çerçevesinde, bir komandit şirketin ölen ortağının yerine, mirasçılarının tamamının veyahut birisinin veya birkaçının katılması suretiyle şirketin devamına ilişkin tadil sözleşmesinin noterlikçe onaylanması işleminden, sermaye artırılması ve süre uzatılması da söz konusu olmaması halinde, harç ve damga vergisinin makdu olarak alınması gerekmektedir. <a href=\"1989-101-sayili-genelge.html\" class=\"topiclink\">1989/100 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Kollektif şirketlerin kuruluşuna dair bazı sözleşmelerde, damga vergisinin işlemin yapılması sırasında. tahsil edilmeyerek, 488 sayılı Kanununun 22 nci maddesi gereğince 3 ay içinde ödeneceğinden bahisle vergi dairelerine ihbarda bulunulduğu tespit edilmiştir.</p>\n\n<p>Kollektif şirketlerinin kuruluş sözleşmelerinde damga vergisinin mukavele tasdiki sırasında peşinen tahsili gerektiği ·tavsiye olunmaktadır. Bilindiği üzere 488 sayılı Damga Vergisi Kanununun 22 nci maddesinde makbuz karşılığı ödenecek damga. vergisinin anonim, kooperatif, eshamlı komandit ve limited şirket mukavelelerinin veya bunların sermaye artışlarıyla süre uzatmaları hakkındaki kararlarının tescil ve ilanı tarihinden itibaren üç ay içinde vergi dairesine ödeneceği hükmü bulunmaktadır.Görüldüğü üzere bu maddede sayılanlar arasında kollektif şirket bulunmamaktadır. Bu itibarla gerek kollektif ve gerekse adi komandit şirketlerle ilgili sözleşmelerde damga vergisinin mukavelenin tasdiki sırasında ve peşinen noter tarafından tahsili gerekmektedir. <a href=\"1988-74-sayili-genelge.html\" class=\"topiclink\" title=\"Tümünü okumak için tıklayınız.\">1988/74 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Kollektif şirket ana sözleşmesi belli bir parayı ihtiva ediyorsa ve değiştirilmesi sonucunda belli paranın artması halinde damga vergisinin artan miktar üzerinden, aynen kalıyor veya azalıyorsa maktu olarak tahsil edilmesi gerekir. <a href=\"2017-19-sayili-genelge.html\" class=\"topiclink\">1987/37 sayılı genelge</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"turk-ticaret-kanunu.html#212\" class=\"topiclink\">Türk Ticaret Kanununun</a> 212 ve <a href=\"turk-ticaret-kanunu.html#566\" class=\"topiclink\">566</a> ıncı &nbsp;maddeleri gereğince kolektif ve komandit şirketlerinin esas mukavelenamelerin yazılı şekilde yapılmasının ve bütün kurucuların imzalarının noterce tasdik edilmiş bulunmasının şart olduğu belirtildiğinden, 492 sayılı <a href=\"harclar-kanunu.html\" class=\"topiclink\">Harçlar Kanunu</a>nun 44 üncü maddesinin ikinci fıkrası hükmü uyarınca bu şirketlerin de esas mukavelenamelerinin vekil tarafından imza edilmesi halinde harcın vekilin sıfatına göre değil, temsil ettiği kişilerin sayısı kadar çoğaltılarak alınması gerekmektedir <a href=\"1982-31-sayili-genelge.html\" class=\"topiclink\" title=\"Tümünü okumak için tıklayınız.\">1982/31 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p>Kollektif şirket ortaklarından biri hissesini noterlikte devir ettikten sonra, ticaret sicil müd.nün ana sözleşmenin tadilini istemesi nedeniyle sözleşmenin değiştirilmesi durumunda; devir işlemi ve tadil sözleşmeleri müstakil nitelik taşıdığından, harç ve verginin her iki işlemden nisbi olarak tahsili gerekir. <a href=\"1980-9-sayili-genelge.html\" class=\"topiclink\" title=\"Tümünü okumak için tıklayınız.\">1980/9 sayılı genelge</a></p>\n\n</td>\n\n</tr>\n\n</table>\n\n</div>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kollektif-komandit-sirketler-hak-genelge-genel-yazilar.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 13.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:18.267069"
}