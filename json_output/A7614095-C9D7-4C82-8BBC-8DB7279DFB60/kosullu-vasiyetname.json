{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kosullu-vasiyetname.html",
    "title": "KOŞULLU VASİYETNAME",
    "description": "Ölümümden sonra (          ) kayıtlı gayrimenkulümün (          ) T.C kimlik numaralı (          ) adlı kişinin (          ) işini yapması koşuluyla,  yukarıda kimlik bilgileri",
    "keywords": [
      "KOŞULLU VASİYETNAME TMK MADDE 515"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KOŞULLU VASİYETNAME Email Gönder KOŞULLU VASİYETNAME << Fihrist-Ana sayfa >> KOŞULLU VASİYETNAME ÖLÜME BAĞLI TASARRUFLAR    ÖLÜME BAĞLI TAS-TNB-DANIŞ.GÖRÜŞ    18 SAYILI GENELGE    MEVZUAT Ölümümden sonra (          ) kayıtlı gayrimenkulümün (          ) T.C kimlik numaralı (          ) adlı kişinin (          ) işini yapması koşuluyla,  yukarıda kimlik bilgileri yazılı (           ) T.C kimlik numaralı (          ) adlı kişiye kalmasını son arzu ve isteğim olarak vasiyet ediyorum. Aksi takdirde bu gayrimenkulüm yasal mirasçılarıma kalacaktır. Ben öldükten sonra yasal mirasçılarımın bu vasiyetime uymalarını istiyorum. Bu vasiyetnamemi hiçbir baskı ve etki altında kalmadan serbest irademle yaptığımı beyan ederim. TÜRK MEDENİ KANUNU MADDE 515 - KOŞULLU VASİYETNAME TÜRK MEDENİ KANUNU MADDE : 550 - 556 (VASİYETİ YERİNE GETİRME GÖREVLİSİ) KARAR: Mirasbırakan, 3.3.1981 tarihinde noterde düzenlenen vasiyetnamesiyle; üçüncü maddede gösterilen taşınmazları ile menkul mallarını, hastalığında kendisine bakılıp gözetilmesi, tedavisinin yaptırılması, cenazesinin de Denizli Asri mezarlığına defnedilmesi, dini vecibelerin yerine getirilmesi kayıt ve şartıyla davalı vakfa vasiyet etmiş, 16.1.2006 tarihinde de vefat etmiştir. Aynı vasiyetnamede, Çivril Kuran Kursu lehine de mal vasiyeti ve Çivril Cumhuriyet mahallesindeki dükkanın kira geliri ile ilgili de üçüncü kişi lehine irat vasiyeti de mevcuttur. Dava; yararına belirli mal vasiyet edilen davalı vakfın, vasiyetnamede öngörülen bakım ve tedaviyle ilgili şart ve defi'nle ilgili yükümlülükleri yerine getirmemiş olması sebebiyle vasiyetnamenin iptali isteğine ilişkindir. Mirasbırakan, ölüme bağlı tasarrufu ile hukuka ve ahlaka aykırı olmamak koşuluyla, kanuni veya atanmış mirasçılar ile lehine belirli mal vasiyet edilenlere, birşey yapmak ya da yapmamak şeklinde; kendisi ve üçüncü kişiler yararına alacak hakkı doğuracak şekilde mükellefiyet yükleyebileceği gibi, tasarrufu bu şarta da bağlayabilir. ( Türk Medeni Kanunu 515.maddesi) Bu şart, miras bırakanın ölümünden önce tahakkuk edecek bir şart olabileceği gibi, ölümden sonrasına ilişkin bir şart da olabilir. Şarta bağlı olarak lehine mal vasiyet olunan şahsın, bunu kazanabilmesi için, tasarrufta öngörülen şartın gerçekleşmesi gerekir. Başka bir ifade ile, şart gerçekleşirse ölüme bağlı tasarruf hüküm ifade eder. (TBK. m.149/2) Aksi halde, tasarruf hiçbir hüküm meydana getirmez. Olayda; mirasbırakan, vasiyetnamesinin üçüncü maddesinde gösterdiği taşınmazları ile menkul mallarını, hastalığında kendisine bırakılması, tedavisinin yaptırılması ve cenazesinin de Denizli Asri Mezarlığına defnedilmesi kayıt ve koşuluyla davalı vakfa vasiyet ettiğine göre, bu şart gerçekleştiği takdirde, tasarruf hüküm ifade edecektir. Yapılan soruşturma ve toplanan delillerle; lehine belirli mal vasiyet edilen davalı vakfın, mirasbırakanın yararına olan bu şartı ifa etmediği ve mükellefiyeti de yerine getirmediği gerçekleşmiştir. Öyleyse vasiyetnamenin sadece yukarıda açıklanan şarta bağlı üçüncü maddesinin iptaline karar verilmesi gerekirken, şart ve mükellefiyete bağlanmayan diğer maddelerinin de iptalini hasıl eder şekilde tamamının iptaline hüküm kurulması usul ve yasaya aykırıdır. SONUÇ: Hükmün yukarıda açıklanan sebeple BOZULMASINA, iş bu kararın tebliğinden itibaren 15 gün içinde karar düzeltme yolu açık olmak üzere, 05.02.2009 gününde oybirliğiyle karar verildi. Yargıtay 2. Hukuk Dairesi Esas no: 2008/19509 Karar No: 2009/1538 Tarihi: 5.2.2009 sayılı kararı. E. İlter ve arkadaşları ile Türk Silahlı Kuvvetleri Güçlendirme Vakfı ve Türk Eğitim Vakfı arasındaki vasiyetnamenin iptali davasının yapılan muhakemesi sonunda, mahalli mahkemece verilen hüküm Türk Eğitim Vakfı tarafından temyiz edilmekle; evrak okunup, gereği görüşülüp düşünüldü: Medeni Kanun kişilere vasiyetname ile birçok tasarruf yetkisi vermiştir. Vasiyetname ile mirasçı nasbedilebilir (MK. 463), belirli mal üzerinde ölüme bağlı tasarruflarda bulunulabilir (MK. 464). Gerek muayyen mallar için ve gerekse mirasçı için ikame yapılabilir (MK. 467- 472). Vakıf kurulabilir (MK. 473). Evlilik dışı ilişkiden doğan çocuk tanınabileceği (MK. 291) gibi, daha önceden yapılan vasiyetten rücu edilebilir (MK. 489) vasiyeti tenfiz memuru tayin olunabilir. kanunda gösterilen şartlar altında muhtemel mirasçı mirastan ıskat edilebilir (MK. 457), mirasın taksimine ilişkin kurallar konulabilir (MK. 587). Bunlar dışında yer alan tasarrufların da ölüme bağlı olma şartına uyum gösterme olanağı çerçevesinde yapılmasına bir engel yoktur. Olayımızda ilgili olan hüküm ise murisin ölüme bağlı tasarrufla lehtar veya mirasçılara bazı şart ve mükellefiyetler yükleyebilmesidir (MK. 462). Bir hukuki muamelenin hükümleri gelecekte olup olmayacağı kesinlikle bilinmeyen bir olaya bağlı ise, o hukuki muameleye şarta bağlı muamele denir. Mükellefiyet ise bir hukuki muamelenin lehtarma yüklenen bir ödev, bir yapma veya yapmama mecburiyetidir. Vasiyetnamede yer alan şartlar taliki veya infisahi olabilir. Kanuna, ahlaka ve adaba aykırı olmadıkça, ifası imkansız bulunmadıkça, manasız ve sıkıcı olmadıkça vasiyetnamede yer alan şart ve mükellefiyetlerin iptali istenemez (MK. 462/2). Şart veya mükellefiyetin kanunla yasaklanan bir fiilin yapılması, şahsiyet haklarını ihlaline müncer olması, ayrıca, vicdanlı, makul ve namuslu insanların doğruluk ve insaf duygularını incitmesi halinde; onu, kanuna ve ahlaka aykırı, manasız ve sıkıcı kabul etmek mümkündür. Şart ve mükellefiyet bu açıklamalar çerçevesinde tabiidir ki mükellefiyet hakkını tahdit veya takyit edeceklerdir. Murisin vasiyetnamesinde \"Bütün gayrimenkullerinin satılmadan kullanılmasını arzuluyorum.Satılması halinde gelirin Türk Eğitim Vakfı ile Türk Silahlı Küvetleri Güçlendirme Vakfı’na verilmesini arzuluyorum\" biçiminde yer verdiği hüküm yukarıda açıklanan ölçüler içinde kanuna, ahlaka, adaba aykırı bulunmadığı gibi, ifası imkansız, manasız ve sıkıcı da kabul edilemez. Söz konusu vasiyet hükmünün iptali isteğinin \"vasiyet edilenlerin mülkiyet hakkını ve mülkiyet hakkının tabii sonucu olan tasarruf yetkisini ortadan kaldırdığından\" söz edilerek iptali doğru bulunmamıştır. Sonuç: Davalının temyiz itirazının bu sebeplerle kabulü ile hükmün (BOZULMASINA), 2.12.1991 tarihinde oybirliğiyle karar verildi. Yargıtay 2 Hukuk Dairesi 2.12.1991 tarih E. 12407 K. 14857 sayılı kararı. ....Miras bırakan 30.09.2001 tarihinde vefat ettiğinden 4722 Sayılı Kanunun 17. maddesi gereğince davada Türk Kanunu Medenisinin hükümleri uygulanacaktır. Medeni Kanunun 462/2. maddesine göre ölüme bağlı tasarruflarda yer alan kanuna aykırı şart ve yükümlülükler geçersizdir. Velayet hakkının kullanılması kamu düşüncesiyle öngörülmüş bulunduğu için bunun sağlar arası bir sözleşme ya da ölüme bağlı tasarrufla sınırlanması mümkün değildir. Bu yolda yapılan bir kısıtlama; hangi düşünceye dayanırsa dayansın kapsam ve niteliğine olursa olsun kanuna aykırı olur. ( BK md. 20, MK. md. 462/2) Kişiler haklarını kullanma ehliyetine (fiil ehliyetine) sahiptirler. ( TMK. md. 9) Kanunda yazılı haller dışında kimse bu hakkından yoksun bırakılamaz. Aksini belirleyen bir şart veya mükellefiyet az önce belirtildiği gibi kanuna aykırılık teşkil eder. Olayda vasiyetçi, mirasçıların miras payına düşen tereke üzerindeki kullanma haklan bakımından bir kısıtlama meydana getirmiş; torunun 20 yaşını ikmal edince veya yüksek tahsil yaptığı takdirde yüksek tahsilini tamamlayıncaya kadar geçecek zamanda terekenin sevk ve idaresi için üçlü bir kayyım tayinini öngörmüştür ki; bu arzu kanuna aykırıdır. Çünkü bu durumda çocukların ergin olmalarına kadar veli veya vasilerin tereke üzerinde onlar adına tasarruf hakkı ortadan kaldırılmış olmaktadır. Bu yükümlülük Medeni Kanunun 264, 268, -/8, 382, 388, 404, 408 maddeleriyle bu konu ile ilgili buyurucu diğer hükümlerine ters düşer. Torununun ergin olduktan sonra dahi malların kayyım heyeti marifetiyle idaresi yolundaki kısıtlama ise Medeni Kanunun 9. maddesine aykırıdır, öyle ise vasiyetnamedeki terekenin idaresine ilişkin sınırlayıcı arzu geçersizdir. Bir kimse kanuni mirasçısını tasarruf nisabı içinde kalan terekesi bakımından mansup mirasçı yapabilir. Olayda vasiyetçi yegane kanuni mirasçısı olan torununu mirasçı naspetmiştir. Bu yoldaki ölüme bağlı tasarruf saklı paya düşen tereke bakımından hüküm ifade etmemekle beraber, tasarruf nisabına dahil tereke yönünden geçerlidir. Ancak, kanuni mirasçılar gibi mansup mirasçılarında tereke üzerindeki kullanma hakları ve kanuni mümessillerinin görevleri sınırlanamaz. O halde vasiyetçinin tasarruf nisabı içinde kalan terekesinin de vasiyetnamede belirtilen biçimde resmen idaresi mümkün değildir. Yani bu yoldaki arzu kanuna aykırı olduğundan geçersizdir. Yargıtay 2.H.D. 07.10.2003 8433/12970 sayılı kararı. Murisin vasiyetnamesinde Bütün gayrimenkullerinin satılmadan kullanılmasını arzuluyorum. Satılması halinde gelirin Türk Eğitim Vakfı ile Türk Silahlı Kuvvetleri Güçlendirme Vakfı'na verilmesini arzuluyorum biçiminde yer verdiği hüküm kanuna, ahlaka, adaba aykırı bulunmadığı gibi, ifası imkansız, manasız ve sıkıcı da kabul edilemez. Söz konusu vasiyet hükmünün iptali isteğinin \"vasiyet edilenlerin mülkiyet hakkını ve mülkiyet hakkının tabii sonucu olan tasarruf yetkisini ortadan kaldırdığından\" söz edilerek iptali doğru bulunmamıştır. Yargıtay 2.Hukuk Dairesi Esas: 1991/12407 Karar: 1991/14857 Karar Tarihi: 02.12.1991 sayılı kararı. Miras bırakan vasiyetnamesinde hissedarı bulunduğu 113 ada 1. parsel taşınmazını ileride imar uygulaması sonucu, parselesyon yapıldığında oluşacak parsellerden bir parselini (bir ev yerini) davalı Necdet’e vasiyet etmiştir. .Vasiyet geciktirici şarta bağlanmıştır. Bu şart vasiyetin geçersizliğine sebep teşkil etmez. Açıklanan husus üzerinde durulmadan yazılı şekilde hüküm kurulması usul ve yasaya aykırıdır. Yargıtay 2.Hukuk Dairesi 14.06.2005,4530-9190 sayılı kararı. Vasiyetçi, mirasçıların miras paylarına düşen tereke üzerindeki kullanma haklan bakımından bir kısıtlama meydana getirmiş, üç torunun reşit olmaları gününe kadar paranın bankada kalmasını öngürmüştür ki bu arzu kanuna aykırıdır. Çünkü bu durumda çocukların rüşte ermelerine kadar veli veya' gerektiğinde vasilerinin bankadaki para üzerinde onlar adına tasarruf hakkı ortadan kaldırmış olmaktadır ki bu tür bir yükümlülük Medeni Kanunun 264,268, 278, 382-388, 404-408. maddeleri ve Medeni Kanunun bu konu ile ilgili buyurucu öteki hükümlerine ters düşer. Öyle ise (N), (G) ve ye vasiyet edilen paraların, reşit oluncaya kadar bankada bekletilmesi yolundaki şart geçersizdir. Yargıtay 2.Hukuk Dairesi  18.4.1977 günlü ve 270813258 sayılı kararı. Kişilerin fiil ehliyeyini (haklarını kullanma ehliyetini) kısıtlıyan ve sınırlayan şart geçerli değildir. Medeni Kanunun 462/2. maddesine göre ölüme bağlı tasarruflarda yer alan kanuna aykırı şart ve yükümlülükler geçersizdir. Velayet hakkının kullanılması kamu düşüncesiyle öngörülmüş, bulunduğu için bunun sağlar arası bir sözleşme ya da ölüme bağlı tasarrufla sınırlanması mümkün değildir. Bu yolda yapılan bir kısıtlanma, hangi düşünceye dayanırsa dayansın, kapsam ve niteliği ne olursa olsun kanuna aykırı olur (B.K. 20. M.K. 462/2). Kişiler haklarını kullanma ehliyetine (fiil ehliyetine) sahiptirler (M.K. 9). Kanunda yazılı haller dışında kimse bu hakkından yoksun bırakılamaz. Aksini belirleyen bir şart veya yükümlülük az önce belirtildiği gibi kanuna aykırılık teşkil eder. Olayda vasiyetçi, mirasçıların miras paylarına düşen tereke üzerindeki kullanma hakları bakımından bir kısıtlama meydana getirmiştir, iki çocuğunun da reşit olmaları gününe ve yüksek öğrenim yapmaları halinde ise, bunun bitimine kadar terekenin \"resmen sevk ve idaresi\" için bir kayyım tayinini öngörmüştür ki bu arzu kanuna aykırıdır... Bir kimse kanuni mirasçısını, tasarruf nisabı içinde kalan terekesi bakımından mansup mirasçı yapabilir. Olayda vasiyetçi, kanuni mirasçı olan çocuklarını mirasçı naspetmiştir. Bu yoldaki ölüme bağlı tasarruf saklı paya düşen tereke bakımından hüküm ifade etmemekle beraber, tasarruf nisabına dahil tereke yönünden geçerlidir. Ancak, kanuni mirasçılar gibi mansup mirasçıların da tereke üzerindeki kullanma haklan ve kanuni mümessillerinin görevleri sınırlanamaz. O halde vasiyetçinin tasarruf nisabı içinde kalan terekesinin vasiyetnamede belirtilen biçimde idaresi mümkün değildir yani bu yoldaki arzu kanuna aykırı olduğu için geçersizdir. Uyuşmazlığın yukarıda açıklanan ilkeler çerçevesinde çözümlenmesi gerekirken olaya uymayan düşüncelerle davanın reddedilmesi usul ve aykırıdır. Yargıtay 2.Hukuk Dairesi  28.12.1976 günlü ve 8837719404 sayılı kararı. Evlenmek şartı ile yapılan vasiyet şahsiyet (kişilik) haklarını sınırlayıp kısıtladığı için, bu şartı taşıyan ölüme bağlı tasarruf geçersizdir. Davacı, miras bırakanın Kızılay yararına yapmış olduğu vasiyetnamede, kendisine nisbetini koruduğu müddetçe gelirden 3/4 oranında yararlanacağı kaydı konmuş olduğunu, bu (nisbet) kaydının evlenmeden yasaklanma anlamına geldiği için butlan sebebi teşkil eylediğini ileri sürerek vasiyetnamedeki bu kaydın geçerli olmadığına karar verilmesini istemiştir. Bu iddiaya göre davanın Medeni Kanunun 462. maddesi dairesinde incelenmesi ve sonucuna göre bir karar verilmesi gerekirken davacının henüz evlenmiş olmadığından söz edilerek davanın reddine karar verilmesi isabetsizdir. Yargıtay 2.Hukuk Dairesi 28.3.1968 gün ve 276/2002 sayılı kararı Cami yaptırma keyfiyeti. Medeni Kanunun 462. maddesi gereğince bir mükellefiyet (yükümlülük) teşkil ettiğine, bunun ise kanunen mümkün bulunmasına, aynı kanunun 473. maddesine göre vasiyet yolu ile Vakıf kurulabileceğine. Medeni kanunun 74. maddesi gereğince bir kimse sağlığında da tesis kurabileceğine, iki işlem birbirinden bağımsız hukuki muameleler olduğuna göre yerinde görülmeyen bütün temyiz itirazlarının reddiyle usul ve kanuna uygun olan hükmün onanmasına. Yargıtay 2.Hukuk Dairesi 1.6.1976 gün ve 1483/4628 sayılı kararı. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KOŞULLU VASİYETNAME",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkosullu-vasiyetname.html",
        "title": "",
        "target": "",
        "type": "internal"
      },
      {
        "text": "KOŞULLU VASİYETNAME",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kosullu-vasiyetname.html",
        "title": "",
        "target": "_top",
        "type": "internal"
      },
      {
        "text": "ÖLÜME BAĞLI TASARRUFLAR",
        "href": "olume-bagli-tasarruflar-dizini.html",
        "title": "ÖLÜME BAĞLI TASARRUFLAR DİZİNİ",
        "target": "",
        "type": "internal"
      },
      {
        "text": "ÖLÜME BAĞLI TAS-TNB-DANIŞ.GÖRÜŞ",
        "href": "olume-bagli-tasarruflar-tnb-hukuki-danismanlik-gorusleri.html",
        "title": "ÖLÜME BAĞLI TAS-TNB-DANIŞ.GÖRÜŞLERİ",
        "target": "",
        "type": "internal"
      },
      {
        "text": "18 SAYILI GENELGE",
        "href": "vasiyetnameler-mirastan-feragat-olunceye-kadar-bakma-sozlesmeleri-birlestirilmis-18-sayili-genelge.html",
        "title": "VASİYETNAMELER, MİRASTAN FERAGAT VE ÖLÜNCEYE KADAR BAKMA SÖZLEŞMELERİ HAK. BİRLEŞTİRİLMİŞ 18 SAYILI GENELGE",
        "target": "",
        "type": "internal"
      },
      {
        "text": "MEVZUAT",
        "href": "mevzuat-olume-bagli-tasarruflar.html",
        "title": "MEVZUAT - ÖLÜME BAĞLI TASARRUFLAR",
        "target": "",
        "type": "internal"
      },
      {
        "text": "TÜRK MEDENİ KANUNU MADDE 515 - KOŞULLU VASİYETNAME",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "TÜRK MEDENİ KANUNU MADDE : 550 - 556 (VASİYETİ YERİNE GETİRME GÖREVLİSİ)",
        "href": "turk-medeni-kanunu.html",
        "title": "",
        "target": "",
        "type": "internal"
      },
      {
        "text": "Türk Medeni Kanunu 515.maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "TBK",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KOŞULLU VASİYETNAME"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KOŞULLU VASİYETNAME</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"KOŞULLU VASİYETNAME TMK MADDE 515\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Ölümümden sonra ( &nbsp; &nbsp; &nbsp; &nbsp; &nbsp;) kayıtlı gayrimenkulümün ( &nbsp; &nbsp; &nbsp; &nbsp; &nbsp;) T.C kimlik numaralı ( &nbsp; &nbsp; &nbsp; &nbsp; &nbsp;) adlı kişinin ( &nbsp; &nbsp; &nbsp; &nbsp; &nbsp;) işini yapması koşuluyla, &nbsp;yukarıda kimlik bilgileri\" />\n\n   <link rel=\"canonical\" content=\"noterlikrehberi.net/rehber/index.html?kosullu-vasiyetname.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kosullu-vasiyetname.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"KOŞULLU VASİYETNAME TMK MADDE 515\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KOŞULLU VASİYETNAME\",\n\n   mailsubject: \"Tavsiye: Noterlik Rehberi - KOŞULLU VASİYETNAME &nbsp; &nbsp;ÖLÜME BAĞLI TASARRUFLAR&nbsp; &nbsp;ÖLÜME BAĞLI TAS-TNB-DANIŞ.GÖRÜŞ&nbsp; &nbsp;18 SAYILI GENELGE&nbsp; &nbsp;MEVZUAT\",\n\n   sharesubject: \"Noterlik Rehberi - KOŞULLU VASİYETNAME &nbsp; &nbsp;ÖLÜME BAĞLI TASARRUFLAR&nbsp; &nbsp;ÖLÜME BAĞLI TAS-TNB-DANIŞ.GÖRÜŞ&nbsp; &nbsp;18 SAYILI GENELGE&nbsp; &nbsp;MEVZUAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KOSULLU-VASIYETNAME\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kosullu-vasiyetname.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kosullu-vasiyetname.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kosullu-vasiyetname.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kosullu-vasiyetname.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kosullu-vasiyetname.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkosullu-vasiyetname.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KOŞULLU VASİYETNAME</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kosullu-vasiyetname.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KOŞULLU VASİYETNAME</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"olume-bagli-tasarruflar-dizini.html\" class=\"topiclink\" title=\"ÖLÜME BAĞLI TASARRUFLAR DİZİNİ\">ÖLÜME BAĞLI TASARRUFLAR</a>  &nbsp; <a href=\"olume-bagli-tasarruflar-tnb-hukuki-danismanlik-gorusleri.html\" class=\"topiclink\" title=\"ÖLÜME BAĞLI TAS-TNB-DANIŞ.GÖRÜŞLERİ\">ÖLÜME BAĞLI TAS-TNB-DANIŞ.GÖRÜŞ</a>  &nbsp; <a href=\"vasiyetnameler-mirastan-feragat-olunceye-kadar-bakma-sozlesmeleri-birlestirilmis-18-sayili-genelge.html\" class=\"topiclink\" title=\"VASİYETNAMELER, MİRASTAN FERAGAT VE ÖLÜNCEYE KADAR BAKMA SÖZLEŞMELERİ HAK. BİRLEŞTİRİLMİŞ 18 SAYILI GENELGE\">18 SAYILI GENELGE</a>  &nbsp; <a href=\"mevzuat-olume-bagli-tasarruflar.html\" class=\"topiclink\" title=\"MEVZUAT - ÖLÜME BAĞLI TASARRUFLAR\">MEVZUAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Ölümümden sonra ( &nbsp; &nbsp; &nbsp; &nbsp; &nbsp;) kayıtlı gayrimenkulümün ( &nbsp; &nbsp; &nbsp; &nbsp; &nbsp;) T.C kimlik numaralı ( &nbsp; &nbsp; &nbsp; &nbsp; &nbsp;) adlı kişinin ( &nbsp; &nbsp; &nbsp; &nbsp; &nbsp;) işini yapması koşuluyla, &nbsp;yukarıda kimlik bilgileri yazılı ( &nbsp; &nbsp; &nbsp; &nbsp; &nbsp; ) T.C kimlik numaralı ( &nbsp; &nbsp; &nbsp; &nbsp; &nbsp;) adlı kişiye kalmasını son arzu ve isteğim olarak vasiyet ediyorum. Aksi takdirde bu gayrimenkulüm yasal mirasçılarıma kalacaktır. Ben öldükten sonra yasal mirasçılarımın bu vasiyetime uymalarını istiyorum. Bu vasiyetnamemi hiçbir baskı ve etki altında kalmadan serbest irademle yaptığımı beyan ederim.</p>\n\n<p>&nbsp;</p>\n\n<hr style=\"height:4px; color:#000000; border-width:0; background-color:#000000;\" /><p>&nbsp;</p>\n\n<p><a href=\"javascript:void(0);\" onclick=\"return hmshowPopup(event, popid_1010641498X, this);\" class=\"popuplink\">TÜRK MEDENİ KANUNU MADDE 515 - KOŞULLU VASİYETNAME</a></p>\n\n<p>&nbsp;</p>\n\n<hr style=\"height:0px; color:#000000; border-width:0; background-color:#000000;\" /><p><a href=\"turk-medeni-kanunu.html\" class=\"topiclink\">TÜRK MEDENİ KANUNU MADDE : 550 - 556 (VASİYETİ YERİNE GETİRME GÖREVLİSİ)</a></p>\n\n<hr style=\"height:0px; color:#000000; border-width:0; background-color:#000000;\" /><p>&nbsp;</p>\n\n<p>KARAR: Mirasbırakan, 3.3.1981 tarihinde noterde düzenlenen vasiyetnamesiyle; üçüncü maddede gösterilen taşınmazları ile menkul mallarını, hastalığında kendisine bakılıp gözetilmesi, tedavisinin yaptırılması, cenazesinin de Denizli Asri mezarlığına defnedilmesi, dini vecibelerin yerine getirilmesi kayıt ve şartıyla davalı vakfa vasiyet etmiş, 16.1.2006 tarihinde de vefat etmiştir.</p>\n\n<p>&nbsp;</p>\n\n<p>Aynı vasiyetnamede, Çivril Kuran Kursu lehine de mal vasiyeti ve Çivril Cumhuriyet mahallesindeki dükkanın kira geliri ile ilgili de üçüncü kişi lehine irat vasiyeti de mevcuttur.</p>\n\n<p>&nbsp;</p>\n\n<p>Dava; yararına belirli mal vasiyet edilen davalı vakfın, vasiyetnamede öngörülen bakım ve tedaviyle ilgili şart ve defi'nle ilgili yükümlülükleri yerine getirmemiş olması sebebiyle vasiyetnamenin iptali isteğine ilişkindir.</p>\n\n<p>&nbsp;</p>\n\n<p>Mirasbırakan, ölüme bağlı tasarrufu ile hukuka ve ahlaka aykırı olmamak koşuluyla, kanuni veya atanmış mirasçılar ile lehine belirli mal vasiyet edilenlere, birşey yapmak ya da yapmamak şeklinde; kendisi ve üçüncü kişiler yararına alacak hakkı doğuracak şekilde mükellefiyet yükleyebileceği gibi, tasarrufu bu şarta da bağlayabilir. ( <a href=\"javascript:void(0);\" onclick=\"return hmshowPopup(event, popid_1010641498X, this);\" class=\"popuplink\">Türk Medeni Kanunu 515.maddesi</a>) Bu şart, miras bırakanın ölümünden önce tahakkuk edecek bir şart olabileceği gibi, ölümden sonrasına ilişkin bir şart da olabilir. Şarta bağlı olarak lehine mal vasiyet olunan şahsın, bunu kazanabilmesi için, tasarrufta öngörülen şartın gerçekleşmesi gerekir. Başka bir ifade ile, şart gerçekleşirse ölüme bağlı tasarruf hüküm ifade eder. (<a href=\"javascript:void(0);\" onclick=\"return hmshowPopup(event, popid_919688342, this);\" class=\"popuplink\">TBK</a>. m.149/2) Aksi halde, tasarruf hiçbir hüküm meydana getirmez. Olayda; mirasbırakan, vasiyetnamesinin üçüncü maddesinde gösterdiği taşınmazları ile menkul mallarını, hastalığında kendisine bırakılması, tedavisinin yaptırılması ve cenazesinin de Denizli Asri Mezarlığına defnedilmesi kayıt ve koşuluyla davalı vakfa vasiyet ettiğine göre, bu şart gerçekleştiği takdirde, tasarruf hüküm ifade edecektir. Yapılan soruşturma ve toplanan delillerle; lehine belirli mal vasiyet edilen davalı vakfın, mirasbırakanın yararına olan bu şartı ifa etmediği ve mükellefiyeti de yerine getirmediği gerçekleşmiştir. Öyleyse vasiyetnamenin sadece yukarıda açıklanan şarta bağlı üçüncü maddesinin iptaline karar verilmesi gerekirken, şart ve mükellefiyete bağlanmayan diğer maddelerinin de iptalini hasıl eder şekilde tamamının iptaline hüküm kurulması usul ve yasaya aykırıdır.</p>\n\n<p>&nbsp;</p>\n\n<p>SONUÇ: Hükmün yukarıda açıklanan sebeple BOZULMASINA, iş bu kararın tebliğinden itibaren 15 gün içinde karar düzeltme yolu açık olmak üzere, 05.02.2009 gününde oybirliğiyle karar verildi. Yargıtay 2. Hukuk Dairesi Esas no: 2008/19509 Karar No: 2009/1538 Tarihi: 5.2.2009 sayılı kararı.</p>\n\n<hr style=\"height:1px; color:#000000; border-width:0; background-color:#000000;\" /><p><span style=\"font-size: 13px; color: #000000;\">&nbsp;</span></p>\n\n<p>E. İlter ve arkadaşları ile Türk Silahlı Kuvvetleri Güçlendirme Vakfı ve Türk Eğitim Vakfı arasındaki vasiyetnamenin iptali davasının yapılan muhakemesi sonunda, mahalli mahkemece verilen hüküm Türk Eğitim Vakfı tarafından temyiz edilmekle; evrak okunup, gereği görüşülüp düşünüldü:</p>\n\n<p>Medeni Kanun kişilere vasiyetname ile birçok tasarruf yetkisi vermiştir. Vasiyetname ile mirasçı nasbedilebilir (MK. 463), belirli mal üzerinde ölüme bağlı tasarruflarda bulunulabilir (MK. 464). Gerek muayyen mallar için ve gerekse mirasçı için ikame yapılabilir (MK. 467- 472). Vakıf kurulabilir (MK. 473). Evlilik dışı ilişkiden doğan çocuk tanınabileceği (MK. 291) gibi, daha önceden yapılan vasiyetten rücu edilebilir (MK. 489) vasiyeti tenfiz memuru tayin olunabilir.</p>\n\n<p>kanunda gösterilen şartlar altında muhtemel mirasçı mirastan ıskat edilebilir (MK. 457), mirasın taksimine ilişkin kurallar konulabilir (MK. 587). Bunlar dışında yer alan tasarrufların da ölüme bağlı olma şartına uyum gösterme olanağı çerçevesinde yapılmasına bir engel yoktur. Olayımızda ilgili olan hüküm ise murisin ölüme bağlı tasarrufla lehtar veya mirasçılara bazı şart ve mükellefiyetler yükleyebilmesidir (MK. 462).</p>\n\n<p>Bir hukuki muamelenin hükümleri gelecekte olup olmayacağı kesinlikle bilinmeyen bir olaya bağlı ise, o hukuki muameleye şarta bağlı muamele denir. Mükellefiyet ise bir hukuki muamelenin lehtarma yüklenen bir ödev, bir yapma veya yapmama mecburiyetidir. Vasiyetnamede yer alan şartlar taliki veya infisahi olabilir. Kanuna, ahlaka ve adaba aykırı olmadıkça, ifası imkansız bulunmadıkça, manasız ve sıkıcı olmadıkça vasiyetnamede yer alan şart ve mükellefiyetlerin iptali istenemez (MK. 462/2).</p>\n\n<p>Şart veya mükellefiyetin kanunla yasaklanan bir fiilin yapılması, şahsiyet haklarını ihlaline müncer olması, ayrıca, vicdanlı, makul ve namuslu insanların doğruluk ve insaf duygularını incitmesi halinde; onu, kanuna ve ahlaka aykırı, manasız ve sıkıcı kabul etmek mümkündür.</p>\n\n<p>Şart ve mükellefiyet bu açıklamalar çerçevesinde tabiidir ki mükellefiyet hakkını tahdit veya takyit edeceklerdir. Murisin vasiyetnamesinde &quot;Bütün gayrimenkullerinin satılmadan kullanılmasını arzuluyorum.Satılması halinde gelirin Türk Eğitim Vakfı ile Türk Silahlı Küvetleri Güçlendirme Vakfı’na verilmesini arzuluyorum&quot; biçiminde yer verdiği hüküm yukarıda açıklanan ölçüler içinde kanuna, ahlaka, adaba aykırı bulunmadığı gibi, ifası imkansız, manasız ve sıkıcı da kabul edilemez. Söz konusu vasiyet hükmünün iptali isteğinin &quot;vasiyet edilenlerin mülkiyet hakkını ve mülkiyet hakkının tabii sonucu olan tasarruf yetkisini ortadan kaldırdığından&quot; söz edilerek iptali doğru bulunmamıştır.</p>\n\n<p>Sonuç: Davalının temyiz itirazının bu sebeplerle kabulü ile hükmün (BOZULMASINA), 2.12.1991 tarihinde oybirliğiyle karar verildi. Yargıtay 2 Hukuk Dairesi 2.12.1991 tarih E. 12407 K. 14857 sayılı kararı.</p>\n\n<hr style=\"height:1px; color:#000000; border-width:0; background-color:#000000;\" /><p>....Miras bırakan 30.09.2001 tarihinde vefat ettiğinden 4722 Sayılı Kanunun 17. maddesi gereğince davada Türk Kanunu Medenisinin hükümleri uygulanacaktır.</p>\n\n<p>Medeni Kanunun 462/2. maddesine göre ölüme bağlı tasarruflarda yer alan kanuna aykırı şart ve yükümlülükler geçersizdir.</p>\n\n<p>Velayet hakkının kullanılması kamu düşüncesiyle öngörülmüş bulunduğu için bunun sağlar arası bir sözleşme ya da ölüme bağlı tasarrufla sınırlanması mümkün değildir. Bu yolda yapılan bir kısıtlama; hangi düşünceye dayanırsa dayansın kapsam ve niteliğine olursa olsun kanuna aykırı olur. ( BK md. 20, MK. md. 462/2)</p>\n\n<p>Kişiler haklarını kullanma ehliyetine (fiil ehliyetine) sahiptirler. ( TMK. md. 9) Kanunda yazılı haller dışında kimse bu hakkından yoksun bırakılamaz. Aksini belirleyen bir şart veya mükellefiyet az önce belirtildiği gibi kanuna aykırılık teşkil eder.</p>\n\n<p>Olayda vasiyetçi, mirasçıların miras payına düşen tereke üzerindeki kullanma haklan bakımından bir kısıtlama meydana getirmiş; torunun 20 yaşını ikmal edince veya yüksek tahsil yaptığı takdirde yüksek tahsilini tamamlayıncaya kadar geçecek zamanda terekenin sevk ve idaresi için üçlü bir kayyım tayinini öngörmüştür ki; bu arzu kanuna aykırıdır. Çünkü bu durumda çocukların ergin olmalarına kadar veli veya vasilerin tereke üzerinde onlar adına tasarruf hakkı ortadan kaldırılmış olmaktadır. Bu yükümlülük Medeni Kanunun 264, 268, -/8, 382, 388, 404, 408 maddeleriyle bu konu ile ilgili buyurucu diğer hükümlerine ters düşer. Torununun ergin olduktan sonra dahi malların kayyım heyeti marifetiyle idaresi yolundaki kısıtlama ise Medeni Kanunun 9. maddesine aykırıdır, öyle ise vasiyetnamedeki terekenin idaresine ilişkin sınırlayıcı arzu geçersizdir.</p>\n\n<p>Bir kimse kanuni mirasçısını tasarruf nisabı içinde kalan terekesi bakımından mansup mirasçı yapabilir. Olayda vasiyetçi yegane kanuni mirasçısı olan torununu mirasçı naspetmiştir. Bu yoldaki ölüme bağlı tasarruf saklı paya düşen tereke bakımından hüküm ifade etmemekle beraber, tasarruf nisabına dahil tereke yönünden geçerlidir. Ancak, kanuni mirasçılar gibi mansup mirasçılarında tereke üzerindeki kullanma hakları ve kanuni mümessillerinin görevleri sınırlanamaz. O halde vasiyetçinin tasarruf nisabı içinde kalan terekesinin de vasiyetnamede belirtilen biçimde resmen idaresi mümkün değildir. Yani bu yoldaki arzu kanuna aykırı olduğundan geçersizdir. Yargıtay 2.H.D. 07.10.2003 8433/12970 sayılı kararı.</p>\n\n<hr style=\"height:0px; color:#000000; border-width:0; background-color:#000000;\" /><p>Murisin vasiyetnamesinde Bütün gayrimenkullerinin satılmadan kullanılmasını arzuluyorum. Satılması halinde gelirin Türk Eğitim Vakfı ile Türk Silahlı Kuvvetleri Güçlendirme Vakfı'na verilmesini arzuluyorum biçiminde yer verdiği hüküm kanuna, ahlaka, adaba aykırı bulunmadığı gibi, ifası imkansız, manasız ve sıkıcı da kabul edilemez. Söz konusu vasiyet hükmünün iptali isteğinin &quot;vasiyet edilenlerin mülkiyet hakkını ve mülkiyet hakkının tabii sonucu olan tasarruf yetkisini ortadan kaldırdığından&quot; söz edilerek iptali doğru bulunmamıştır. Yargıtay 2.Hukuk Dairesi Esas:<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>1991/12407 Karar: 1991/14857 Karar Tarihi: 02.12.1991 sayılı kararı.</p>\n\n<hr style=\"height:1px; color:#000000; border-width:0; background-color:#000000;\" /><p>Miras bırakan vasiyetnamesinde hissedarı bulunduğu 113 ada 1. parsel taşınmazını ileride imar uygulaması sonucu, parselesyon yapıldığında oluşacak parsellerden bir parselini (bir ev yerini) davalı Necdet’e vasiyet etmiştir. .Vasiyet geciktirici şarta bağlanmıştır. Bu şart vasiyetin geçersizliğine sebep teşkil etmez. Açıklanan husus üzerinde durulmadan yazılı şekilde hüküm kurulması usul ve yasaya aykırıdır. Yargıtay 2.Hukuk Dairesi 14.06.2005,4530-9190 sayılı kararı.</p>\n\n<hr style=\"height:1px; color:#000000; border-width:0; background-color:#000000;\" /><p>Vasiyetçi, mirasçıların miras paylarına düşen tereke üzerindeki kullanma haklan bakımından bir kısıtlama meydana getirmiş, üç torunun reşit olmaları gününe kadar paranın bankada kalmasını öngürmüştür ki bu arzu kanuna aykırıdır. Çünkü bu durumda çocukların rüşte ermelerine kadar veli veya' gerektiğinde vasilerinin bankadaki para üzerinde onlar adına tasarruf hakkı ortadan kaldırmış olmaktadır ki bu tür bir yükümlülük Medeni Kanunun 264,268, 278, 382-388, 404-408. maddeleri ve Medeni Kanunun bu konu ile ilgili buyurucu öteki hükümlerine ters düşer. Öyle ise (N), (G) ve ye vasiyet edilen paraların, reşit oluncaya kadar bankada bekletilmesi yolundaki şart geçersizdir. Yargıtay 2.Hukuk Dairesi &nbsp;18.4.1977 günlü ve 270813258 sayılı kararı.</p>\n\n<hr style=\"height:1px; color:#000000; border-width:0; background-color:#000000;\" /><p>Kişilerin fiil ehliyeyini (haklarını kullanma ehliyetini) kısıtlıyan ve sınırlayan şart geçerli değildir.</p>\n\n<p>Medeni Kanunun 462/2. maddesine göre ölüme bağlı tasarruflarda yer alan kanuna aykırı şart ve yükümlülükler geçersizdir.</p>\n\n<p>Velayet hakkının kullanılması kamu düşüncesiyle öngörülmüş, bulunduğu için bunun sağlar arası bir sözleşme ya da ölüme bağlı tasarrufla sınırlanması mümkün değildir. Bu yolda yapılan bir kısıtlanma, hangi düşünceye dayanırsa dayansın, kapsam ve niteliği ne olursa olsun kanuna aykırı olur (B.K. 20. M.K. 462/2).</p>\n\n<p>Kişiler haklarını kullanma ehliyetine (fiil ehliyetine) sahiptirler (M.K. 9). Kanunda yazılı haller dışında kimse bu hakkından yoksun bırakılamaz. Aksini belirleyen bir şart veya yükümlülük az önce belirtildiği gibi kanuna aykırılık teşkil eder.</p>\n\n<p>Olayda vasiyetçi, mirasçıların miras paylarına düşen tereke üzerindeki kullanma hakları bakımından bir kısıtlama meydana getirmiştir, iki çocuğunun da reşit olmaları gününe ve yüksek öğrenim yapmaları halinde ise, bunun bitimine kadar terekenin &quot;resmen sevk ve idaresi&quot; için bir kayyım tayinini öngörmüştür ki bu arzu kanuna aykırıdır...</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Bir kimse kanuni mirasçısını, tasarruf nisabı içinde kalan terekesi bakımından mansup mirasçı yapabilir. Olayda vasiyetçi, kanuni mirasçı olan çocuklarını mirasçı naspetmiştir. Bu yoldaki ölüme bağlı tasarruf saklı paya düşen tereke bakımından hüküm ifade etmemekle beraber, tasarruf nisabına dahil tereke yönünden geçerlidir. Ancak, kanuni mirasçılar gibi mansup mirasçıların da tereke üzerindeki kullanma haklan ve kanuni mümessillerinin görevleri sınırlanamaz. O halde vasiyetçinin tasarruf nisabı içinde kalan terekesinin vasiyetnamede belirtilen biçimde idaresi mümkün değildir yani bu yoldaki arzu kanuna aykırı olduğu için geçersizdir.</p>\n\n<p>Uyuşmazlığın yukarıda açıklanan ilkeler çerçevesinde çözümlenmesi gerekirken olaya uymayan düşüncelerle davanın reddedilmesi usul ve aykırıdır. Yargıtay 2.Hukuk Dairesi &nbsp;28.12.1976 günlü ve 8837719404 sayılı kararı.</p>\n\n<hr style=\"height:1px; color:#000000; border-width:0; background-color:#000000;\" /><p>Evlenmek şartı ile yapılan vasiyet şahsiyet (kişilik) haklarını sınırlayıp kısıtladığı için, bu şartı taşıyan ölüme bağlı tasarruf geçersizdir.</p>\n\n<p>Davacı, miras bırakanın Kızılay yararına yapmış olduğu vasiyetnamede, kendisine nisbetini koruduğu müddetçe gelirden 3/4 oranında yararlanacağı kaydı konmuş olduğunu, bu (nisbet) kaydının evlenmeden yasaklanma anlamına geldiği için butlan sebebi teşkil eylediğini ileri sürerek vasiyetnamedeki bu kaydın geçerli olmadığına karar verilmesini istemiştir. Bu iddiaya göre davanın Medeni Kanunun 462. maddesi dairesinde incelenmesi ve sonucuna göre bir karar verilmesi gerekirken davacının henüz evlenmiş olmadığından söz edilerek davanın reddine karar verilmesi isabetsizdir. Yargıtay 2.Hukuk Dairesi 28.3.1968 gün ve 276/2002 sayılı kararı</p>\n\n<hr style=\"height:1px; color:#000000; border-width:0; background-color:#000000;\" /><p>Cami yaptırma keyfiyeti. Medeni Kanunun 462. maddesi gereğince bir mükellefiyet (yükümlülük) teşkil ettiğine, bunun ise kanunen mümkün bulunmasına, aynı kanunun 473. maddesine göre vasiyet yolu ile Vakıf kurulabileceğine. Medeni kanunun 74. maddesi gereğince bir kimse sağlığında da tesis kurabileceğine, iki işlem birbirinden bağımsız hukuki muameleler olduğuna göre yerinde görülmeyen bütün temyiz itirazlarının reddiyle usul ve kanuna uygun olan hükmün onanmasına.</p>\n\n<p>Yargıtay 2.Hukuk Dairesi 1.6.1976 gün ve 1483/4628 sayılı kararı.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"kosullu-vasiyetname.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:25.582772"
}