{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kredi-alacaginin-temliki-1.html",
    "title": "KREDİ ALACAĞININ TEMLİKİ-1",
    "description": "Yayın Tarihi:13.10.2023 Yayınlayan:MEHMET MERT ÖKDEM Konu:Kredi Alacağının Temliki 08.12.2022   Sayın ...... Noteri    İlgi: 23.11.2022 günlü ve 2022/Muh. sayılı yazınız.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KREDİ ALACAĞININ TEMLİKİ-1 Email Gönder KREDİ ALACAĞININ TEMLİKİ-1 << Fihrist-Ana sayfa >> KREDİ ALACAĞININ TEMLİKİ-1 TEMLİKNAME    MEVZUAT    MAHKEME KARARLARI    36 SAYILI GENELGE    AÇIKLAMALAR    TEBLİGAT Yayın Tarihi:13.10.2023 Yayınlayan:MEHMET MERT ÖKDEM Konu:Kredi Alacağının Temliki 08.12.2022 Sayın ...... Noteri İlgi: 23.11.2022 günlü ve 2022/Muh. sayılı yazınız. İlgide kayıtlı yazınız ekinde yer alan “Alacak Temlik Sözleşmesi” başlıklı işlem örneğinden tahsil edilmesi gereken harç ve damga vergisi yönünden Birliğimiz görüşü talep edilmektedir. Bilindiği üzere 09.08.2016 tarihinde yürürlüğe giren 6728 sayılı Kanun ile 488 sayılı Damga Vergisi Kanununa ekli (2) sayılı Tablonun IV/23 fıkrasında yapılan değişiklikle, Bankalar, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına, geri ödenmelerine tanınmış olan damga vergisi istisnası, kredilerin devrine ve krediden doğan alacakların temlikine ilişkin kâğıtlar ile bu kâğıtlar üzerine konulacak şerhler bakımından da öngörülmüştür. Bu husus, 17.11.2016 günlü ve Mali Danışmanlık-267-20262 (2016/28) sayılı Genelgemiz ile noterliklere duyurulmuştur. Buna göre, Bankalar, yurt dışı kredi kuruluşları ve uluslararası kurumlarca kullandırılan kredilerle ilgili; a) Kredi sözleşmeleri, kredilerin teminatına ve kredilerin geri ödenmelerine dair kâğıtların yanı sıra kredinin, kredi kuruluşunca devri veya temlikine ilişkin kâğıtlar damga vergisine tabi tutulmayacaktır. b) Kredi alacağının, kredi kuruluşunca bir başka kurum veya kişiye devri veya temliki ile ilgili işlemlere harç istisnası öngören bir hüküm mevcut olmadığından bu işlemlerden gerekli harcın tahsili icabeder. Nispi harcın matrahını ise, devir ve temlike konu olan teminatların toplamı ile bankanın alacak tutarından yüksek olanı teşkil edecektir. Yazı ekinde yer alan işlem örneğinin incelenmesinden, Alacağını devir etmek isteyen T.C. Ziraat Bankası A.Ş. ile devir alan arasında düzenlenmek istenilen ve alacağa bağlı ipotek haklarının da devredilmek istenildiği anlaşılan sözleşmede, 1- Devir alanın Banka’ya yapmış olduğu ödemenin 52.520 TL, 2- Alacağa bağlı ipotek hakkının 77.550 TL, (6 sıfır atılmış haliyle) 3- İcra dosyası takipte kesinleşen miktarın, 92.681,74 TL 4- İcra dosyası kapak hesabının ise 2.248.492,67 TL olduğu anlaşılmıştır. İşlemin ve gönderilen belge ve makbuz örneklerinin tetkikinden, işleme ait harcın icra kapak hesabı olan 2.248,497,67 TL’ ye ipotek tutarı olan 77.500 TL’nin de ilavesi ile bulunan 2.326.042,00 TL üzerinden alındığı anlaşılmıştır. Diğer taraftan icra takiplerinde dosyanın değerinin (Damga vergisi ve harcın matrahının), takibe çıkışta kesinleşen miktarla sınırlı olması gerektiği düşünülmekle birlikte, son dönemde müfettişler tarafından gerçekleştirilen teftişlerde, icra dosyasının son durumunu gösteren kapak hesaplarının dosyaya konulması halinde kapak hesabındaki nihai tutar üzerinden nispi harç ve damga vergisi tahsilatı yapılması gerektiği şeklinde uygulamalar yapıldığı bilinmektedir. Sözleşmede yer alan takip dosyasının kapak hesabının noterliğinize ibraz edilmemesi halinde, icra takibine başvuru sonucunda kesinleşen 92.681,74 TL ile alacağın teminatını teşkil eden ipotek değeri toplamı 77.550 TL ve devir bedeli olan 52.520 TL’nin kıyaslanması neticesinde, yüksek olan 92.681,74 TL TL işleme ait harcın matrahını oluşturacaktır. Konunun bu açıklamalar çerçevesinde değerlendirilmesi uygun olacaktır. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir. Bilgi edinilmesini rica ederim. Emine ÇAĞLAYAN Başkan Güncelleme: 14.10.2023 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KREDİ ALACAĞININ TEMLİKİ-1",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkredi-alacaginin-temliki-1.html",
        "title": "",
        "target": "",
        "type": "internal"
      },
      {
        "text": "KREDİ ALACAĞININ TEMLİKİ-1",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kredi-alacaginin-temliki-1.html",
        "title": "",
        "target": "_top",
        "type": "internal"
      },
      {
        "text": "TEMLİKNAME",
        "href": "temlikname-alacagin-devri-islemleri.html",
        "title": "TEMLIKNAME-ALACAGIN-DEVRI",
        "target": "",
        "type": "internal"
      },
      {
        "text": "MEVZUAT",
        "href": "mevzuat-alacagin-devri-temlikname.html",
        "title": "MEVZUAT-ALACAGIN-DEVRI-TEMLIKNAME",
        "target": "",
        "type": "internal"
      },
      {
        "text": "MAHKEME KARARLARI",
        "href": "alacagin-devri-temlikname-mahkeme-kar.html",
        "title": "ALACAGIN-DEVRI-TEMLIKNAME-MAHKEME-KARARLARI",
        "target": "",
        "type": "internal"
      },
      {
        "text": "36 SAYILI GENELGE",
        "href": "temlikname-alacagin-devri-hak-birlestirilmis-36-sayili-genelge.html",
        "title": "TEMLIKNAME-(ALACAGIN-DEVRI)-HAK-BIRLESTIRILMIS-36-SAYILI-GENELGE",
        "target": "",
        "type": "internal"
      },
      {
        "text": "AÇIKLAMALAR",
        "href": "temlikname-alacagin-devri-aciklamalar.html",
        "title": "AÇIKLAMALAR - TEMLİKNAME - ALACAĞIN DEVRİ İŞLEMLERİ",
        "target": "",
        "type": "internal"
      },
      {
        "text": "TEBLİGAT",
        "href": "temlik-isleminin-tebligi.html",
        "title": "TEMLİK İŞLEMİNİN TEBLİĞİ",
        "target": "",
        "type": "internal"
      },
      {
        "text": "Güncelleme: 14.10.2023",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KREDİ ALACAĞININ TEMLİKİ-1"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KREDİ ALACAĞININ TEMLİKİ-1</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:13.10.2023 Yayınlayan:MEHMET MERT ÖKDEM Konu:Kredi Alacağının Temliki 08.12.2022 &nbsp; Sayın&nbsp;......&nbsp;Noteri &nbsp; &nbsp;İlgi:&nbsp;23.11.2022 günlü ve 2022/Muh. sayılı yazınız.\" />\n\n   <link rel=\"canonical\" content=\"noterlikrehberi.net/rehber/index.html?kredi-alacaginin-temliki-1.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kredi-alacaginin-temliki-1.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KREDİ ALACAĞININ TEMLİKİ-1\",\n\n   mailsubject: \"Tavsiye: Noterlik Rehberi - KREDİ ALACAĞININ TEMLİKİ-1 &nbsp; &nbsp;TEMLİKNAME&nbsp; &nbsp;MEVZUAT&nbsp; &nbsp;MAHKEME KARARLARI&nbsp; &nbsp;36 SAYILI GENELGE&nbsp; &nbsp;AÇIKLAMALAR&nbsp; &nbsp;TEBLİGAT\",\n\n   sharesubject: \"Noterlik Rehberi - KREDİ ALACAĞININ TEMLİKİ-1 &nbsp; &nbsp;TEMLİKNAME&nbsp; &nbsp;MEVZUAT&nbsp; &nbsp;MAHKEME KARARLARI&nbsp; &nbsp;36 SAYILI GENELGE&nbsp; &nbsp;AÇIKLAMALAR&nbsp; &nbsp;TEBLİGAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KREDI-ALACAGININ-TEMLIKI-1\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"kredi-alacaginin-temliki-1.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kredi-alacaginin-temliki-1.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kredi-alacaginin-temliki-1.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kredi-alacaginin-temliki-1.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kredi-alacaginin-temliki-1.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkredi-alacaginin-temliki-1.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KREDİ ALACAĞININ TEMLİKİ-1</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kredi-alacaginin-temliki-1.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KREDİ ALACAĞININ TEMLİKİ-1</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"temlikname-alacagin-devri-islemleri.html\" class=\"topiclink\" title=\"TEMLIKNAME-ALACAGIN-DEVRI\">TEMLİKNAME</a>  &nbsp; <a href=\"mevzuat-alacagin-devri-temlikname.html\" class=\"topiclink\" title=\"MEVZUAT-ALACAGIN-DEVRI-TEMLIKNAME\">MEVZUAT</a>  &nbsp; <a href=\"alacagin-devri-temlikname-mahkeme-kar.html\" class=\"topiclink\" title=\"ALACAGIN-DEVRI-TEMLIKNAME-MAHKEME-KARARLARI\">MAHKEME KARARLARI</a>  &nbsp; <a href=\"temlikname-alacagin-devri-hak-birlestirilmis-36-sayili-genelge.html\" class=\"topiclink\" title=\"TEMLIKNAME-(ALACAGIN-DEVRI)-HAK-BIRLESTIRILMIS-36-SAYILI-GENELGE\">36 SAYILI GENELGE</a>  &nbsp; <a href=\"temlikname-alacagin-devri-aciklamalar.html\" class=\"topiclink\" title=\"AÇIKLAMALAR - TEMLİKNAME - ALACAĞIN DEVRİ İŞLEMLERİ\">AÇIKLAMALAR</a>  &nbsp; <a href=\"temlik-isleminin-tebligi.html\" class=\"topiclink\" title=\"TEMLİK İŞLEMİNİN TEBLİĞİ\">TEBLİGAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:13.10.2023</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:MEHMET MERT ÖKDEM</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:Kredi Alacağının Temliki</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">08.12.2022</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sayın ...... Noteri</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi: 23.11.2022 günlü ve 2022/Muh. sayılı yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; &nbsp;İlgide kayıtlı yazınız ekinde yer alan “Alacak Temlik Sözleşmesi” başlıklı işlem örneğinden tahsil edilmesi gereken harç ve damga vergisi yönünden Birliğimiz görüşü talep edilmektedir.</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilindiği üzere 09.08.2016 tarihinde yürürlüğe giren 6728 sayılı Kanun ile 488 sayılı Damga Vergisi Kanununa ekli (2) sayılı Tablonun IV/23 fıkrasında yapılan değişiklikle,</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bankalar, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına, geri ödenmelerine tanınmış olan damga vergisi istisnası, kredilerin devrine ve krediden doğan alacakların temlikine ilişkin kâğıtlar ile bu kâğıtlar üzerine konulacak şerhler bakımından da öngörülmüştür.</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Bu husus, 17.11.2016 günlü ve Mali Danışmanlık-267-20262 (2016/28) sayılı Genelgemiz ile noterliklere duyurulmuştur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, Bankalar, yurt dışı kredi kuruluşları ve uluslararası kurumlarca kullandırılan kredilerle ilgili;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) Kredi sözleşmeleri, kredilerin teminatına ve kredilerin geri ödenmelerine dair kâğıtların yanı sıra kredinin, kredi kuruluşunca devri veya temlikine ilişkin kâğıtlar damga vergisine tabi tutulmayacaktır.</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">b) Kredi alacağının, kredi kuruluşunca bir başka kurum veya kişiye devri veya temliki ile ilgili işlemlere harç istisnası öngören bir hüküm mevcut olmadığından bu işlemlerden gerekli harcın tahsili icabeder.</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Nispi harcın matrahını ise, devir ve temlike konu olan teminatların toplamı ile bankanın alacak tutarından yüksek olanı teşkil edecektir.</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Yazı ekinde yer alan işlem örneğinin incelenmesinden,</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Alacağını devir etmek isteyen T.C. Ziraat Bankası A.Ş. ile devir alan arasında düzenlenmek istenilen ve alacağa bağlı ipotek haklarının da devredilmek istenildiği anlaşılan sözleşmede,</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 1- Devir alanın Banka’ya yapmış olduğu ödemenin 52.520 TL,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 2- Alacağa bağlı ipotek hakkının 77.550 TL, (6 sıfır atılmış haliyle)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 3- İcra dosyası takipte kesinleşen miktarın, 92.681,74 TL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 4- İcra dosyası kapak hesabının ise 2.248.492,67 TL olduğu  </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; anlaşılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; İşlemin ve gönderilen belge ve makbuz örneklerinin tetkikinden, işleme ait harcın icra kapak hesabı olan 2.248,497,67 TL’ ye ipotek tutarı olan 77.500 TL’nin de ilavesi ile bulunan 2.326.042,00 TL üzerinden alındığı anlaşılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Diğer taraftan icra takiplerinde dosyanın değerinin (Damga vergisi ve harcın matrahının), takibe çıkışta kesinleşen miktarla sınırlı olması gerektiği düşünülmekle birlikte, son dönemde müfettişler tarafından gerçekleştirilen teftişlerde, icra dosyasının son durumunu gösteren kapak hesaplarının dosyaya konulması halinde kapak hesabındaki nihai tutar üzerinden nispi harç ve damga vergisi tahsilatı yapılması gerektiği şeklinde uygulamalar yapıldığı bilinmektedir.</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Sözleşmede yer alan takip dosyasının kapak hesabının noterliğinize ibraz edilmemesi halinde, icra takibine başvuru sonucunda kesinleşen 92.681,74 TL ile alacağın teminatını teşkil eden ipotek değeri toplamı 77.550 TL ve devir bedeli olan 52.520 TL’nin kıyaslanması neticesinde, yüksek olan 92.681,74 TL TL işleme ait harcın matrahını oluşturacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Konunun bu açıklamalar çerçevesinde değerlendirilmesi uygun olacaktır.</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Bilgi edinilmesini rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">Emine ÇAĞLAYAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"kredi-alacaginin-temliki-1.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 14.10.2023</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:26.742905"
}