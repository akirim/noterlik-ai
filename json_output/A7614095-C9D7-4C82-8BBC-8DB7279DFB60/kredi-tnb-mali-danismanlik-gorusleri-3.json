{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\kredi-tnb-mali-danismanlik-gorusleri-3.html",
    "title": "KREDİ TEMİNATINDA İSTİSNA İÇİN YER ALMASI GEREKEN HUSUSLAR",
    "description": "Mali Danışmanlık-142-12075 24.06.2016    İLGİ: 11.06.2015 tarih ve 2015/102 sayılı yazınız.  İlgi yazınızda, kredi teminatına dair sözleşmelerde, fiili tatbikatta hem ilgili",
    "keywords": [
      "KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KREDİ TEMİNATINDA İSTİSNA İÇİN YER ALMASI GEREKEN HUSUSLAR Email Gönder KREDİ TEMİNATINDA İSTİSNA İÇİN YER ALMASI GEREKEN HUSUSLAR << Fihrist-Ana sayfa >> KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR DAMGA V. KAN    HARÇLAR KAN    İSTİSNA VE MUAFİYET MEVZUAT    İSTİSNA GEN. VE GENEL YAZILAR    HARÇ DAMGA GEN VE GENEL YAZILAR Mali Danışmanlık-142-12075 24.06.2016 İLGİ: 11.06.2015 tarih ve 2015/102 sayılı yazınız. İlgi yazınızda, kredi teminatına dair sözleşmelerde, fiili tatbikatta hem ilgili banka temsilcilerinin sözleşme metnini tadil ve düzeltme yetkileri bulunmadığını ileri sürerek metnin olduğu gibi kabulü ve onaylanması talep ve baskılarına karşı, hem de ihtilaf halinde, Noterleri sorumluluktan kurtarmaya yönelik bir ara formül niteliğinde olarak, sözleşme altına; “... işbu Pay Rehin Sözleşmesi/Alacağın Temliki Sözleşmesi, v.s. sözleşme, münhasıran kredi borcunun teminatını teşkil etmek üzere düzenlenmiş olup, sözleşmede yer alan kredi borçları haricindeki borçlar için hüküm ifade etmez.” gibi bir ifade yazılması halinde, Sözleşmeye Harç ve Damga Vergisi İstisnası uygulanması önerisinin, hukuken bir değer taşıyıp taşımadığı, Noteri sorumluluktan kurtarmak için doğru ve yeterli bir uygulama olup olamayacağı,” hususunda bilgi verilmesi istenilmiş olup, Yönetim Kurulunun 29.06.2015 günlü toplantısında alınan 22 sayılı Karara istinaden, bu konuda Maliye Bakanlığı Gelir İdaresi Başkanlığından görüş talep edilmiştir. Gelir İdaresi Başkanlığına gönderilen 07.07.2015 tarih ve Mali Danışmanlık-188-10726 sayılı yazımızda; “Bilindiği üzere; a) 488 sayılı Damga Vergisi Kanununa ekli (2) sayılı tablonun “IV-Ticari ve medeni işlerle ilgili kağıtlar” başlıklı bölümünün 23 numaralı fıkrasında, “Bankalar, yurt dışı kredi kuruluşları ve uluslararası kurumlarca kullandırılacak kredinin temini ve geri ödemesi amacıyla düzenlenecek kağıtlar ile bu kağıtlar üzerine konulacak şerhler (kredilerin kullanımları hariç)” denilmektedir. h) 492 sayılı Harçlar Kanununun 123 maddesinin son fıkrasında, “Esnaf ve Sanatkarlar Kredi ve Kefalet Kooperatifleri (Bu kooperatifler ile Kredi Garanti Fonu İşletme ve Araştırma Anonim Şirketleri Tarafından bankalardan kullandırılacak krediler için verilecek kefaletler dahil) bankalar, yurt dışı kredi kuruluşları ve uluslararası kurumlarca kullandırılacak kredilerin temini ve bunların teminatları ile geri ödemelerine ilişkin işlemler bu kanunda yazılı harçlardan müstesnadır” denilmektedir. Sözü edilen hükümler gereğince kredilerin alınması ve geri ödenmesi ile ilgili kağıt ve işlemler ve bu meyanda kredi teminatına dair işlem ve kağıtlar, damga vergisi ve harçtan istisna edilmiştir. Yine Başkanlığınızca yayımlanan 06.07.2007 günlü ve 18 sıra numaralı Damga Vergisi Sirkülerinde de kredilerle ilgili olarak verilen teminatlara harç ve damga vergisi istisnası uygulamasına dair açıklamalar yapılmıştır. 18 sıra numaralı Damga Vergisi Sirküsü 2007/39 sayılı Birliğimiz Genelgesi ile noterliklerimize duyurulmuştur. Yazımız ekinde bir örneği gönderilen sözleşmenin incelenmesinde; Borçlu A.Ş.’nin kurucu ortakları olan dört adet şirketle, alacaklı banka arasında yapılan “Pay Rehin Sözleşmesi” başlığı altında, kurucu ortakların, borçlu şirketteki ortaklık pay hisselerinin tamamını bankaya, kullandığı ve kullanacağı tüm nakdi ve gayrinakdi kredilerin teminatı olarak rehnettiği anlaşılmaktadır. Ancak, sözkonusu işlemde kredi borcunun dışında başka borçlar da ifade edebilen düzenlemelerin olduğu görülmektedir. Diğer taraftan, hukuki işlemler irade beyanlarının uyuşması üzerine kurulur. Tarafların meydana getirdikleri işlemlerde nasıl bir sonucu amaçladıkları irade beyanlarına yansır ve hukuki sonuç doğurur. Tedbir mahiyetinde tavsiye edilen noterleri sorumluluktan kurtarmaya yönelik olarak, kredinin teminatını teşkil eden bu nevi sözleşmelerde; “... işbu Pay Rehin Sözleşmesi/Alacağın Temliki Sözleşmesi. v.s. sözleşme. münhasıran kredi borcunun teminatını teşkil etmek üzere düzenlenmiş olup. sözleşmede yer alan kredi borçları haricindeki borçlar için hüküm ifade etmez.” şeklindeki ifade yazılmasının bariz olmayan, gözden kaçan kredinin dışındaki diğer borçların olması halinde bu nevi borçlara dair düzenlemelerin hükümsüz kılınması ve istisnanın uygulanmasının sağlanmasına yönelik tedbir alınması mahiyetindedir. Ancak, bariz şekilde kredi dışındaki borçlarla ilgili düzenlemelerin olması halinde bunların krediye dayandırılması ya da sözleşme metninden çıkartılması gerekmektedir. Buna göre kredilerle ilgili kredi mukavelesi ve teminat işlemlerinde kredi dışına taşan ve kredi dışındaki borçları da kavrar şekildeki düzenlemelerin sözleşme metninden çıkarılmadan yukarıda belirtilen “... işbu Pay Rehin Sözleşmesi/Alacağın Temliki Sözleşmesi. v.s. sözleşme. münhasıran kredi borcunun teminatını teşkil etmek üzere düzenlenmiş olup. sözleşmede yer alan kredi borçları haricindeki borçlar için hüküm ifade etmez.” şeklindeki şerhin yazılıp taraflarca imzalanmak suretiyle işleme istisna uygulanmasının mümkün olup olamayacağı hususunda Başkanlığınız görüşünün Birliğimize bildirilmesi “ denilmek suretiyle konuya ilişkin görüş verilmesi istenilmiştir. Gelir İdaresi Başkanlığından cevaben alınan ve Yönetim Kurulunun 13.06.2016 günlü toplantısında görüşülen 13.05.2016 tarih ve 52086 sayılı yazıda; “İlgide kayıtlı yazınız ve eklerinin incelenmesinden, Birliğinize intikal ettirilen ve Yönetim Kurulunuzun 29.06.2015 günlü toplantısında görüşülen, kredi teminatına dair sözleşmede banka temsilcilerinin sözleşme metnini tadil ve düzeltme yetkileri bulunmadığını ileri sürerek metnin olduğu gibi onaylanması talep ve baskılarına karşı, hem de ihtilaf halinde noterleri sorumluluktan kurtarmaya yönelik bir ara formül niteliğinde olarak, sözleşme altına; “ ..... işbu pay rehin sözleşmesi/alacağın temliki sözleşmesi vs. sözleşme, münhasıran kredi borcunun teminatını teşkil etmek üzere düzenlenmiş olup, sözleşmede yer alan kredi borçları haricindeki borçlar için hüküm ifade etmez.” gibi bir ifade yazılması halinde, sözleşmeye damga vergisi ve harç istisnası uygulanması önerisinin, hukuken bir değer taşıyıp taşımadığı, noteri sorumluluktan kurtarmak için doğru ve yerli bir uygulama olup olmayacağı hususunda bilgi istenildiği, yazınız ekinde bir örneği gönderilen sözleşmede borçlu A.Ş.’nin kurucu ortakları olan dört adet şirketle, alacaklı banka arasında yapılan “pay rehin sözleşmesi” başlığı altında, kurucu ortakların, borçlu şirketteki ortaklık pay hisselerinin tamamını bankaya, kullandığı ve kullanacağı tüm nakdi ve gayrinakdi kredilerin teminatı olarak rehnettiğinin anlaşıldığı, ancak sözkonusu işlemde kredi borcunun dışında başka borçları da ifade edebilen düzenlemenin olduğu, sözkonusu ifadenin yazılmasının bariz olmayan, gözden kaçan kredinin dışındaki diğer borçların olması halinde bu nevi borçlara dair düzenlemelerin hükümsüz kılınması ve istisnanın uygulanmasının sağlanmasına yönelik tedbir alınması mahiyetinde olduğu, ancak kredi dışındaki borçlarla ilgili düzenlemelerin olması halinde bunların krediye dayandırılması ya da sözleşme metninden çıkarılması gerektiği belirtilerek, kredilerle ilgili kredi mukavelesi ve teminat işlemlerinde kredi dışına taşan ve kredi dışındaki borçları da kavrar şekildeki düzenlemelerin sözleşme metninden çıkarılmadan söz konusu şerhin yazılarak taraflarca imzalanması halinde işleme istisna uygulanıp uygulanamayacağı hususunda Başkanlığımız görüşünün sorulduğu anlaşılmaktadır. 488 sayılı Damga Verisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu, 3 üncü maddesinde, damga vergisinin mükellefinin kağıtları imza edenler olduğu; 9 uncu maddesinde, bu Kanuna ekli (2) sayılı tabloda yazılı kağıtların damga vergisinden müstesna olduğu; Kanuna ekli (2) sayılı tablonun “IV Ticari ve medeni işlerle ilgili kağıtlar” başlıklı bölümünün 23 üncü fıkrasında ise, bankalar, yurt dışı kredi kuruluşları ve uluslar arası kurumlarca kullandırılacak kredilere, bunların teminatlarına ve geri ödenmelerine ilişkin düzenlenen kağıtlar ile bu kağıtlar üzerine konulacak şerhlerin (kredi kullanımları hariç) damga vergisinden istisna edileceği hükme bağlanmıştır. Diğer taraftan, 4 seri No lu Damga Vergisi Sirkülerinde, Kanun kapsamındaki kredi tanımına Bankalar Kanununa göre kredi olarak kabul edilen nakdi krediler ile teminat mektupları , kefalet, aval, ciro ve kabuller gibi gayrinakdi kredilerin gireceği, akreditiflerin de bu kapsamda değerlendirileceği belirtilmiştir. Ayrıca, 18 Seri No lu Damga Vergisi Sirkülerinin “3- Kredinin teminatına ilişkin damga vergisi ve harç. İstisnası uygulaması” başlıklı bölümünde, sözkonusu istisna kapsamında kullandırılan kredinin teminatına ilişkin olarak düzenlenen kağıtlar ile bu amaçla yapılan işlemlere münhasıran kullandırılan krediye ilişkin olması kaydıyla istisnanın uygulanması gerektiği açıklanmıştır. Öte yandan, 492 sayılı Harçlar Kanununun 123 üncü maddesinde ise,          Anonim, eshamlı komandit ve limited şirketlerin kuruluş, sermaye artırımı, birleşme, devir, bölünme ve nev’i değişiklikleri nedeniyle yapılacak işlemler ile Esnaf ve Sanatkarlar Kredi ve Kefalet Kooperatifleri (Bu kooperatifler ile Kredi Garanti Fonu İşletme ve Araştırma Anonim Şirketi tarafından bankalardan kullandırılacak kredilere, bunların teminatlarına ve geri ödenmelerine ilişkin işlemler (yargı harçları hariç) Kanunda yazılı harçlardan müstesnadır.” hükmü bulunmaktadır. Buna göre, pay rehni/alacağın temlikine ilişkin olarak düzenlenen kağıtların damga vergisi ve harçtan istisna edilebilmesi için, sözkonusu kağıtların, münhasıran bankalardan kullanılan krediden doğmuş ve doğacak borçların teminatına ilişkin olması ve sözleşmelerde krediden kaynaklananlar dışındaki diğer borçları da kapsayacak genel mahiyetli ifadelerin yer almaması gerekmektedir. Bu itibarla, bir kağıdın damga vergisi ve harç istisnasından yararlanıp yararlanamayacağının tespitinde, sözkonusu kağıda “ ..... işbu pay rehin sözleşmesi/alacağın temliki sözleşmesi vs. sözleşme, münhasıran kredi borcunun teminatını teşkil etmek üzere düzenlenmiş olup, sözleşmede yer alan kredi borçları haricindeki borçlar için hüküm ifade etmez” şeklinde ifade yazılmış olmasının kağıdın tüm maddeleriyle bir bütün olarak değerlendirilmesi gerekliliğini ortadan kaldırmayacağı değerlendirilmektedir.” şeklinde görüş verilmiştir. Gelir İdaresi Başkanlığından alınan bu görüşe istinaden, “... işbu Pay Rehin Sözleşmesi/Alacağın Temliki Sözleşmesi. v.s. sözleşme. münhasıran kredi borcunun teminatını teşkil etmek üzere düzenlenmiş olup. sözleşmede ver alan kredi borçları haricindeki borçlar için hüküm ifade etmez.” şeklinde ifade yazılmış olması, kağıdın diğer maddelerinde yer alan kredinin dışına taşan ifadelerin bertaraf edilmesini sağlamayacağı ve onları kapsamayacağından, bu nevi sözleşmelere istisna uygulanmasının mümkün olmayacağı anlaşılmaktadır. Sözkonusu sözleşmelerin tüm maddelerinin münhasıran krediden doğmuş ve doğacak asli ve feri borçların teminatına ilişkin olarak düzenlenmesi ve bu sözleşmelerde kredi dışında diğer borçlara yer verilmemesi gerekmektedir. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir. Bilgilerinize sunarım. Saygılarımla, Ayhan TOSUN Genel Sekreter Ş.KILIÇ A.KAHRAMAN Güncelleme: 05.02.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fkredi-tnb-mali-danismanlik-gorusleri-3.html",
        "title": "",
        "target": "",
        "type": "internal"
      },
      {
        "text": "KREDİ TEMİNATINDA İSTİSNA İÇİN YER ALMASI GEREKEN HUSUSLAR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?kredi-tnb-mali-danismanlik-gorusleri-3.html",
        "title": "",
        "target": "_top",
        "type": "internal"
      },
      {
        "text": "DAMGA V. KAN",
        "href": "damga-vergisi-kanunu.html",
        "title": "DAMGA VERGİSİ KANUNU",
        "target": "",
        "type": "internal"
      },
      {
        "text": "HARÇLAR KAN",
        "href": "harclar-kanunu.html",
        "title": "HARÇLAR KANUNU",
        "target": "",
        "type": "internal"
      },
      {
        "text": "İSTİSNA VE MUAFİYET MEVZUAT",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN. VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "HARÇ DAMGA GEN VE GENEL YAZILAR",
        "href": "harc-damga-kdv-hakkinda-genelge-genel-yazilar.html",
        "title": "HARÇ DAMGA HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "Güncelleme: 05.02.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KREDİ TEMİNATINDA İSTİSNA İÇİN YER ALMASI GEREKEN HUSUSLAR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KREDİ TEMİNATINDA İSTİSNA İÇİN YER ALMASI GEREKEN HUSUSLAR&nbsp;</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Mali Danışmanlık-142-12075 24.06.2016 &nbsp; &nbsp;İLGİ: 11.06.2015 tarih ve 2015/102 sayılı yazınız. &nbsp;İlgi yazınızda, kredi teminatına dair sözleşmelerde, fiili tatbikatta hem ilgili\" />\n\n   <link rel=\"canonical\" content=\"noterlikrehberi.net/rehber/index.html?kredi-tnb-mali-danismanlik-gorusleri-3.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"kredi-tnb-mali-danismanlik-gorusleri-3.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KREDİ TEMİNATINDA İSTİSNA İÇİN YER ALMASI GEREKEN HUSUSLAR&nbsp;\",\n\n   mailsubject: \"Tavsiye: Noterlik Rehberi - KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   sharesubject: \"Noterlik Rehberi - KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR &nbsp; &nbsp;DAMGA V. KAN&nbsp; &nbsp;HARÇLAR KAN&nbsp; &nbsp;İSTİSNA VE MUAFİYET MEVZUAT&nbsp; &nbsp;İSTİSNA GEN. VE GENEL YAZILAR&nbsp; &nbsp;HARÇ DAMGA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"KREDI-TNB-MALI-DANISMANLIK-GORUSLERI-3\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"kredi-tnb-mali-danismanlik-gorusleri-3.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?kredi-tnb-mali-danismanlik-gorusleri-3.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?kredi-tnb-mali-danismanlik-gorusleri-3.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?kredi-tnb-mali-danismanlik-gorusleri-3.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?kredi-tnb-mali-danismanlik-gorusleri-3.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fkredi-tnb-mali-danismanlik-gorusleri-3.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KREDİ TEMİNATINDA İSTİSNA İÇİN YER ALMASI GEREKEN HUSUSLAR&nbsp;</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?kredi-tnb-mali-danismanlik-gorusleri-3.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KREDİ TEMİNATINA DAİR KAĞITLARDA İSTİSNA İÇİN YER ALMASI GEREKEN HUSUSLAR </span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"damga-vergisi-kanunu.html\" class=\"topiclink\" title=\"DAMGA VERGİSİ KANUNU\">DAMGA V. KAN</a>  &nbsp; <a href=\"harclar-kanunu.html\" class=\"topiclink\" title=\"HARÇLAR KANUNU\">HARÇLAR KAN</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAK. GENELGE VE GENEL YAZILAR\">İSTİSNA GEN. VE GENEL YAZILAR</a>  &nbsp; <a href=\"harc-damga-kdv-hakkinda-genelge-genel-yazilar.html\" class=\"topiclink\" title=\"HARÇ DAMGA HAKKINDA GENELGE VE GENEL YAZILAR\">HARÇ DAMGA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Mali Danışmanlık-142-12075</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">24.06.2016</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İLGİ: 11.06.2015 tarih ve 2015/102 sayılı yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi yazınızda, kredi teminatına dair sözleşmelerde, fiili tatbikatta hem ilgili banka temsilcilerinin sözleşme metnini tadil ve düzeltme yetkileri bulunmadığını ileri sürerek metnin olduğu gibi kabulü ve onaylanması talep ve baskılarına karşı, hem de ihtilaf halinde, Noterleri sorumluluktan kurtarmaya yönelik bir ara formül niteliğinde olarak, sözleşme altına;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“... işbu Pay Rehin Sözleşmesi/Alacağın Temliki Sözleşmesi, v.s. sözleşme, münhasıran kredi borcunun teminatını teşkil etmek üzere düzenlenmiş olup, sözleşmede yer alan kredi borçları haricindeki borçlar için hüküm ifade etmez.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">gibi bir ifade yazılması halinde, Sözleşmeye Harç ve Damga Vergisi İstisnası uygulanması önerisinin, hukuken bir değer taşıyıp taşımadığı, Noteri sorumluluktan kurtarmak için doğru ve yeterli bir uygulama olup olamayacağı,”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">hususunda bilgi verilmesi istenilmiş olup, Yönetim Kurulunun 29.06.2015 günlü toplantısında alınan 22 sayılı Karara istinaden, bu konuda Maliye Bakanlığı Gelir İdaresi Başkanlığından görüş talep edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gelir İdaresi Başkanlığına gönderilen 07.07.2015 tarih ve Mali Danışmanlık-188-10726 sayılı</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">yazımızda;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“Bilindiği üzere;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) 488 sayılı Damga Vergisi Kanununa ekli (2) sayılı tablonun “IV-Ticari ve medeni işlerle ilgili kağıtlar” başlıklı bölümünün 23 numaralı fıkrasında, “Bankalar, yurt dışı kredi kuruluşları ve uluslararası kurumlarca kullandırılacak kredinin temini ve geri ödemesi amacıyla düzenlenecek kağıtlar ile bu kağıtlar üzerine konulacak şerhler (kredilerin kullanımları hariç)” denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">h) 492 sayılı Harçlar Kanununun 123 maddesinin son fıkrasında, “Esnaf ve Sanatkarlar Kredi ve Kefalet Kooperatifleri (Bu kooperatifler ile Kredi Garanti Fonu İşletme ve Araştırma Anonim Şirketleri Tarafından bankalardan kullandırılacak krediler için verilecek kefaletler dahil) bankalar, yurt dışı kredi kuruluşları ve uluslararası kurumlarca kullandırılacak kredilerin temini ve bunların teminatları ile geri ödemelerine ilişkin işlemler bu kanunda yazılı harçlardan müstesnadır” denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sözü edilen hükümler gereğince kredilerin alınması ve geri ödenmesi ile ilgili kağıt ve işlemler ve bu meyanda kredi teminatına dair işlem ve kağıtlar, damga vergisi ve harçtan istisna edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yine Başkanlığınızca yayımlanan 06.07.2007 günlü ve 18 sıra numaralı Damga Vergisi Sirkülerinde de kredilerle ilgili olarak verilen teminatlara harç ve damga vergisi istisnası uygulamasına dair açıklamalar yapılmıştır. 18 sıra numaralı Damga Vergisi Sirküsü 2007/39 sayılı Birliğimiz Genelgesi ile noterliklerimize duyurulmuştur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yazımız ekinde bir örneği gönderilen sözleşmenin incelenmesinde; Borçlu A.Ş.’nin kurucu ortakları olan dört adet şirketle, alacaklı banka arasında yapılan “Pay Rehin Sözleşmesi” başlığı altında, kurucu ortakların, borçlu şirketteki ortaklık pay hisselerinin tamamını bankaya, kullandığı ve kullanacağı tüm nakdi ve gayrinakdi kredilerin teminatı olarak rehnettiği anlaşılmaktadır. Ancak, sözkonusu işlemde kredi borcunun dışında başka borçlar da ifade edebilen düzenlemelerin olduğu görülmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Diğer taraftan, hukuki işlemler irade beyanlarının uyuşması üzerine kurulur. Tarafların meydana getirdikleri işlemlerde nasıl bir sonucu amaçladıkları irade beyanlarına yansır ve hukuki sonuç doğurur. Tedbir mahiyetinde tavsiye edilen noterleri sorumluluktan kurtarmaya yönelik olarak, kredinin teminatını teşkil eden bu nevi sözleşmelerde;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“... işbu Pay Rehin Sözleşmesi/Alacağın Temliki Sözleşmesi. v.s. sözleşme. münhasıran kredi borcunun teminatını teşkil etmek üzere düzenlenmiş olup. sözleşmede yer alan kredi borçları haricindeki borçlar için hüküm ifade etmez.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">şeklindeki ifade yazılmasının bariz olmayan, gözden kaçan kredinin dışındaki diğer borçların olması halinde bu nevi borçlara dair düzenlemelerin hükümsüz kılınması ve istisnanın uygulanmasının sağlanmasına yönelik tedbir alınması mahiyetindedir. Ancak, bariz şekilde kredi dışındaki borçlarla ilgili düzenlemelerin olması halinde bunların krediye dayandırılması ya da sözleşme metninden çıkartılması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre kredilerle ilgili kredi mukavelesi ve teminat işlemlerinde kredi dışına taşan ve kredi dışındaki borçları da kavrar şekildeki düzenlemelerin sözleşme metninden çıkarılmadan yukarıda belirtilen “... işbu Pay Rehin Sözleşmesi/Alacağın Temliki Sözleşmesi. v.s. sözleşme. münhasıran kredi borcunun teminatını teşkil etmek üzere düzenlenmiş olup. sözleşmede yer alan kredi borçları haricindeki borçlar için hüküm ifade etmez.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">şeklindeki şerhin yazılıp taraflarca imzalanmak suretiyle işleme istisna uygulanmasının mümkün olup olamayacağı hususunda Başkanlığınız görüşünün Birliğimize bildirilmesi “</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">denilmek suretiyle konuya ilişkin görüş verilmesi istenilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gelir İdaresi Başkanlığından cevaben alınan ve Yönetim Kurulunun 13.06.2016 günlü toplantısında görüşülen 13.05.2016 tarih ve 52086 sayılı yazıda;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“İlgide kayıtlı yazınız ve eklerinin incelenmesinden, Birliğinize intikal ettirilen ve Yönetim Kurulunuzun 29.06.2015 günlü toplantısında görüşülen, kredi teminatına dair sözleşmede banka temsilcilerinin sözleşme metnini tadil ve düzeltme yetkileri bulunmadığını ileri sürerek metnin olduğu gibi onaylanması talep ve baskılarına karşı, hem de ihtilaf halinde noterleri sorumluluktan kurtarmaya yönelik bir ara formül niteliğinde olarak, sözleşme altına;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“ ..... işbu pay rehin sözleşmesi/alacağın temliki sözleşmesi vs. sözleşme, münhasıran kredi</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">borcunun teminatını teşkil etmek üzere düzenlenmiş olup, sözleşmede yer alan kredi borçları haricindeki</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">borçlar için hüküm ifade etmez.” gibi bir ifade yazılması halinde, sözleşmeye damga vergisi ve harç istisnası uygulanması önerisinin, hukuken bir değer taşıyıp taşımadığı, noteri sorumluluktan kurtarmak için doğru ve yerli bir uygulama olup olmayacağı hususunda bilgi istenildiği, yazınız ekinde bir örneği gönderilen sözleşmede borçlu A.Ş.’nin kurucu ortakları olan dört adet şirketle, alacaklı banka arasında yapılan “pay rehin sözleşmesi” başlığı altında, kurucu ortakların, borçlu şirketteki ortaklık pay hisselerinin tamamını bankaya, kullandığı ve kullanacağı tüm nakdi ve gayrinakdi kredilerin teminatı olarak rehnettiğinin anlaşıldığı, ancak sözkonusu işlemde kredi borcunun dışında başka borçları da ifade edebilen düzenlemenin olduğu, sözkonusu ifadenin yazılmasının bariz olmayan, gözden kaçan kredinin dışındaki diğer borçların olması halinde bu nevi borçlara dair düzenlemelerin hükümsüz kılınması ve istisnanın uygulanmasının sağlanmasına yönelik tedbir alınması mahiyetinde olduğu, ancak kredi dışındaki borçlarla ilgili düzenlemelerin olması halinde bunların krediye dayandırılması ya da sözleşme metninden çıkarılması gerektiği belirtilerek, kredilerle ilgili kredi mukavelesi ve teminat işlemlerinde kredi dışına taşan ve kredi dışındaki borçları da kavrar şekildeki düzenlemelerin sözleşme metninden çıkarılmadan söz konusu şerhin yazılarak taraflarca imzalanması halinde işleme istisna uygulanıp uygulanamayacağı hususunda Başkanlığımız görüşünün sorulduğu anlaşılmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">488 sayılı Damga Verisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu, 3 üncü maddesinde, damga vergisinin mükellefinin kağıtları imza edenler olduğu; 9 uncu maddesinde, bu Kanuna ekli (2) sayılı tabloda yazılı kağıtların damga vergisinden müstesna olduğu; Kanuna ekli (2) sayılı tablonun “IV Ticari ve medeni işlerle ilgili kağıtlar” başlıklı bölümünün 23 üncü fıkrasında ise, bankalar, yurt dışı kredi kuruluşları ve uluslar arası kurumlarca kullandırılacak kredilere, bunların teminatlarına ve geri ödenmelerine ilişkin düzenlenen kağıtlar ile bu kağıtlar üzerine konulacak şerhlerin (kredi kullanımları hariç) damga vergisinden istisna edileceği hükme bağlanmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Diğer taraftan, 4 seri No lu Damga Vergisi Sirkülerinde, Kanun kapsamındaki kredi tanımına Bankalar Kanununa göre kredi olarak kabul edilen nakdi krediler ile teminat mektupları , kefalet, aval, ciro ve kabuller gibi gayrinakdi kredilerin gireceği, akreditiflerin de bu kapsamda değerlendirileceği belirtilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayrıca, 18 Seri No lu Damga Vergisi Sirkülerinin “3- Kredinin teminatına ilişkin damga vergisi ve harç. İstisnası uygulaması” başlıklı bölümünde, sözkonusu istisna kapsamında kullandırılan kredinin teminatına ilişkin olarak düzenlenen kağıtlar ile bu amaçla yapılan işlemlere münhasıran kullandırılan krediye ilişkin olması kaydıyla istisnanın uygulanması gerektiği açıklanmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Öte yandan, 492 sayılı Harçlar Kanununun 123 üncü maddesinde ise, &nbsp; &nbsp; &nbsp; &nbsp; &nbsp;Anonim, eshamlı</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">komandit ve limited şirketlerin kuruluş, sermaye artırımı, birleşme, devir, bölünme ve nev’i değişiklikleri nedeniyle yapılacak işlemler ile Esnaf ve Sanatkarlar Kredi ve Kefalet Kooperatifleri (Bu kooperatifler ile Kredi Garanti Fonu İşletme ve Araştırma Anonim Şirketi tarafından bankalardan kullandırılacak kredilere, bunların teminatlarına ve geri ödenmelerine ilişkin işlemler (yargı harçları hariç) Kanunda yazılı harçlardan müstesnadır.” hükmü bulunmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, pay rehni/alacağın temlikine ilişkin olarak düzenlenen kağıtların damga vergisi ve harçtan istisna edilebilmesi için, sözkonusu kağıtların, münhasıran bankalardan kullanılan krediden doğmuş ve doğacak borçların teminatına ilişkin olması ve sözleşmelerde krediden kaynaklananlar dışındaki diğer borçları da kapsayacak genel mahiyetli ifadelerin yer almaması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu itibarla, bir kağıdın damga vergisi ve harç istisnasından yararlanıp yararlanamayacağının</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">tespitinde, sözkonusu kağıda “ ..... işbu pay rehin sözleşmesi/alacağın temliki sözleşmesi vs. sözleşme,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">münhasıran kredi borcunun teminatını teşkil etmek üzere düzenlenmiş olup, sözleşmede yer alan kredi borçları haricindeki borçlar için hüküm ifade etmez” şeklinde ifade yazılmış olmasının kağıdın tüm maddeleriyle bir bütün olarak değerlendirilmesi gerekliliğini ortadan kaldırmayacağı değerlendirilmektedir.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">şeklinde görüş verilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gelir İdaresi Başkanlığından alınan bu görüşe istinaden, “... işbu Pay Rehin Sözleşmesi/Alacağın Temliki Sözleşmesi. v.s. sözleşme. münhasıran kredi borcunun teminatını teşkil etmek üzere düzenlenmiş olup. sözleşmede ver alan kredi borçları haricindeki borçlar için hüküm ifade etmez.”</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">şeklinde ifade yazılmış olması, kağıdın diğer maddelerinde yer alan kredinin dışına taşan ifadelerin bertaraf edilmesini sağlamayacağı ve onları kapsamayacağından, bu nevi sözleşmelere istisna uygulanmasının mümkün olmayacağı anlaşılmaktadır. Sözkonusu sözleşmelerin tüm maddelerinin münhasıran krediden doğmuş ve doğacak asli ve feri borçların teminatına ilişkin olarak düzenlenmesi ve bu sözleşmelerde kredi dışında diğer borçlara yer verilmemesi gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgilerinize sunarım. Saygılarımla,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayhan TOSUN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Genel Sekreter</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ş.KILIÇ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">A.KAHRAMAN</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"kredi-tnb-mali-danismanlik-gorusleri-3.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 05.02.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:25:28.749525"
}