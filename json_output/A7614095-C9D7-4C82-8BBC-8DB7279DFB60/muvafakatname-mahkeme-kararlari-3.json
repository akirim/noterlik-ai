{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\muvafakatname-mahkeme-kararlari-3.html",
    "title": "BOŞANAN KADININ KOCASININ SOYADINI KULLANMASI - MAHKEME KARARI",
    "description": "Yargıtay  2. Hukuk Dairesi Esas No  : 2008/18445 Karar No : 2009/5190                  Taraflar arasındaki davanın yapılan muhakemesi sonunda mahalli mahkemece verilen hükmün",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ BOŞANAN KADININ KOCASININ SOYADINI KULLANMASI - MAHKEME KARARI Email Gönder BOŞANAN KADININ KOCASININ SOYADINI KULLANMASI - MAHKEME KARARI << Fihrist-Ana sayfa >> SOYADI KULLANMA - BOŞANAN KADININ KOCASININ SOYADINI KULLANMASI - MAHKEME KARARI Yargıtay 2. Hukuk Dairesi Esas No  : 2008/18445 Karar No : 2009/5190 Taraflar arasındaki davanın yapılan muhakemesi sonunda mahalli mahkemece verilen hükmün kanun yararına bozulması Adalet Bakanlığının yazısı üzerine Yargıtay Cumhuriyet Başsavcılığı tarafından istenilmekle evrak okunup gereği görüşülüp düşünüldü. Davacı vekilinin Balıkesir Nüfus Müdürlüğü aleyhine açtığı davada, müvekkilinin eşinden boşandıktan sonra aldığı Sattı olan kızlık soyadını eski kocasının soyadı olan Arslanpay olarak değiştirmek istediğini, eski eşinin buna muvafakat ettiğini belirterek müvekkilinin soyadının düzeltilmesine karar verilmesini istediği, mahkemece davanın kabulüne karar verildiği ve hükmün temyiz edilmeksizin kesinleştiği anlaşılmaktadır. 4721 sayılı Türk Medeni Kanununun ikinci kitabında düzenlenen 173. maddesinde \"boşanma halinde kadın, evlenme ile kazandığı kişisel durumunu korur; ancak, evlenmeden önceki soyadını yeniden alır. Eğer kadın evlenmeden önce dul idiyse hakimden bekarlık soyadını taşımasına izin verilmesini isteyebilir. Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa, istemi üzerine hakim, kocasının soyadını taşımasına izin verir. Koca, koşulların değişmesi halinde bu iznin kaldırılmasını isteyebilir\" hükmü yer almaktadır. 4787 sayılı Aile Mahkemelerinin Kuruluş, Görev ve Yargılama Usullerine Dair Kanunun 4. maddesinin birinci bendinde, 22/11/2001 tarih ve 4721 sayılı Türk Medeni Kanununun üçüncü kısmı hariç olmak üzere ikinci kitabı ile 3/12/2001 tarihli ve 4722 sayılı Türk Medeni Kanununun Yürürlüğü ve Uygulama Şekli Hakkında Kanuna göre aile hukukundan doğan dava ve işlerin aile mahkemelerinde görülmesi öngörülmüştür. Mahkemece, davanın Medeni Kanunun 27. ve Nüfus Hizmetleri Kanununun 36. maddesi hükümlerine dayanan bir soy isim tashihi davası olmayıp kadının boşandığı kocasının soyadını kullanmaya izin davası olduğu ve bu davada aile mahkemesinin görevli olduğu nazara alınarak davanın görev yönünden reddine karar verilmesi gerekirken, yargılamaya devam edilerek yazılı şekilde karar verilmesi usul ve yasaya aykırıdır. SONUÇ: Yargıtay Cumhuriyet Başsavcılığının Hukuk Usulü Muhakemeleri Kanununun 427/6. maddesine dayalı kanun yararına bozma isteğinin açıklanan sebeple kabulü ile hükmün sonuca etkili olmamak üzere BOZULMASINA, oybirliğiyle karar verildi. 23/3/2009 T.C. Yargıtay 2. HUKUK DAİRESİ E. 2008/18445 K. 2009/5190 T. 23.3.2009 4721 sayılı Türk Medeni Kanununun ikinci kitabında düzenlenen 173. maddesinde “boşanma halinde kadın, evlenme ile kazandığı kişisel durumunu korur; ancak, evlenmeden önceki soyadını yeniden alır. Eğer kadın evlenmeden önce dul idiyse hakimden bekarlık soyadını taşımasına izin verilmesini isteyebilir. Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa, istemi üzerine hakim, kocasının soyadını taşımasına izin verir. Koca, koşulların değişmesi halinde bu iznin kaldırılmasını isteyebilir” hükmü yer almaktadır. 4787 sayılı Aile Mahkemelerinin Kuruluş, Görev ve Yargılama Usullerine Dair Kanunun 4. maddesinin birinci bendinde, 22/11/2001 tarih ve 4721 sayılı Türk Medeni Kanununun üçüncü kısmı hariç olmak üzere ikinci kitabı ile 3/12/2001 tarihli ve 4722 sayılı Türk Medeni Kanununun Yürürlüğü ve Uygulama Şekli Hakkında Kanuna göre aile hukukundan doğan dava ve işlerin aile mahkemelerinde görülmesi öngörülmüştür. Mahkemece, davanın Medeni Kanunun 27. ve Nüfus Hizmetleri Kanununun 36. maddesi hükümlerine dayanan bir soy isim tashihi davası olmayıp kadının boşandığı kocasının soyadını kullanmaya izin davası olduğu ve bu davada aile mahkemesinin görevli olduğu nazara alınarak davanın görev yönünden reddine karar verilmesi gerekirken, yargılamaya devam edilerek yazılı şekilde karar verilmesi usul ve yasaya aykırıdır. SONUÇ : Yargıtay Cumhuriyet Başsavcılığının Hukuk Usulü Muhakemeleri Kanununun 427/6. maddesine dayalı kanun yararına bozma isteğinin açıklanan sebeple kabulü ile hükmün sonuca etkili olmamak üzere BOZULMASINA, 23.03.2009gününde oybirliğiyle karar verildi. T.C. Yargıtay 2. HUKUK DAİRESİ Esas No. 2004/2170 Karar No. 2004/3117 Tarihi 11.03.2004 KARAR : Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa, istemi üzerine hakim kocanın soyadını taşımasına izin verir. ( Türk Medeni Kanunu  md.173/2 ) 4787 Sayılı Yasanın 4. maddesinde Türk Medeni Kanununun 2. kitabından kaynaklanan davalara aile mahkemesince bakılacağı hükmü getirilmiştir. Mahkemece bu konuda taraf delillerini toplayarak oluşacak sonucuna göre karar verilmesi gerekirken, yazılı şekilde yasa maddesi yanlış değerlendirilerek görevsizlik kararı verilmesi usul ve yasaya aykırı olup bozmayı gerektirmiştir. SONUÇ : Temyiz edilen hükmün açıklanan nedenlerle BOZULMASINA, temyiz peşin harcının yatırana geri verilmesine, 11.03.2004 gününde oybirliğiyle karar verildi. Davacının Almanya'da yaşadığı, Alman Sosyal Güvenlik Kurumunca sağlanan olanaklardan faydalanıp, tüm kurumlarda boşandığı eşinin soyadıyla kayıtlı olduğundan, davacı kadının boşandığı eşinin soyadını kullanmakta menfaati olduğunun kabulü gerekeceği Boşanmadan sonra, kocasının soyadını kullanan kadınının artık bu soyadı kullanmasında hiç bir yararı kalmadığı gerekçesiyle bekarlık soyadına dönmesi davasının aile mahkemelerinde görüleceği Boşanmadan sonra kadına, kocasının soyadını kullanma hakkı tanınmış ise bu iznin kaldırılmasını isteme hakkının kocaya ait olduğu ancak haklı sebepleri varsa kadının da bu iznin kaldırılmasını isteyebileceği Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa; istemi üzerine hakimin, kocanın soyadını taşımasına izin vereceği Mahkemece yapılacak işin; davacının da sosyal ve ekonomik durumu araştırılıp gelir ve malvarlığının belirlenmesinin, şayet davacının da asgari ücretli olduğu anlaşılır ise, bu şekilde tarafların gelirlerindeki denge de gözetilerek çoğun içerisinde az da vardır kuralı gereğince kaldırma indirmeyi de kapsayacağından nafakanın tamamen kaldırılmayıp hakkaniyet gereği bir miktar indirilmesine karar verilmesinin gerekeceği Türk Medeni Kanununun 173. maddesinin (son) fıkrasında koşulların değişmesi halinde bu iznin kaldırılmasını isteme hakkı koca'ya tanınmış ise de, kendisine bu yönde izin verilen kadının, iznin kaldırılmasını isteyemeyeceğine ilişkin bir düzenleme mevcut olmadığından; haklı sebepleri varsa kadın da bu kocanın soyadını kullanma izninin kaldırılmasını isteyebileceği Türk Medeni Kanunu’nun 173. maddesinden kaynaklanan davanın aile mahkemelerinde bakılmasının gerekeceği- Yürürlükte olan Türk Medeni Kanununun 173.maddesinde, kadının boşanmakla evlenmeden önceki soyadını alacağı hükme bağlanmış ise de tarafların 1992'de boşandıkları gözönüne alındığında, sonradan yürürlüğe giren Türk Medeni Kanununun 173.maddenin kadının eski kocasının Başgürboğa olan soyadına dönmesini kendiliğinden sağlamayacağı dolayısıyla davacının dava açmakta hukuki yararının mevcut olduğu Boşanan kadının, boşandığı kocasının soy adını taşımasına izin verilmesi isteğine ilişkin davada , davacı, boşandığı kocasının soyadını kullanmakta menfaati bulunduğunu ve bunun kocaya zarar vermeyeceğini ispatlamak zorunda olduğundan husumetin, soyadı kullanılacak olan kocaya yöneltilmesi gerekeceği- Kocanın, duruşmada soyadını davacının kullanmasına onay vermiş olmasının, kendisini davanın “tarafı” haline getirmeyeceği Nüfus kayıtlarına ilişkin düzeltme davalarının Cumhuriyet savcısı ile nüfus müdürü veya görevlendireceği nüfus memuru huzuru ile görüleceği (5490 s.NHK.md.36/a), Türk Medeni Kanununun 173/2.maddesine dayanan izin isteklerinde nüfus idaresine husumetin yöneltilemeyeceği Türk Medeni Kanununun 173/2. maddesine göre verilen izin kararının kaldırılmasına ilişkin olan davanın aile mahkemesinde görülmesinin gerekeceği Davalının boşandıktan sonra boşandığı eşinin soyadını taşımasına izin verilmesine ilişkin istemi (Türk Medeni Kanunu md. 173/2) boşanmanın fer'i (eki) niteliğinde olmayıp, bağımsız bir talep olup; davalı kadının bu yönde harcı yatırılmak suretiyle açılmış bir davası ya da karşı davası bulunmadığından davalının bu talebi hakkında karar verilmesine yer olmadığına şeklinde hüküm kurulması gerekeceği Toplanan delillerden mahkemenin de kabulünde olduğu üzere davacının boşandığı kocasının soyadını kullanmasının davalıya bir zarar vermediği, davacının iş ve sosyal yaşamında kocasının soyadıyla tanınıp bilindiği, bu nedenle kocanın soyadını kullanmakta menfaati bulunduğu anlaşılmakla isteğin kabulü yerine yazılı şekilde reddinin hükmün bozulmasına neden olacağı Davacı kadının evlendiğini, boşandığını, boşandığı eşinin soyadını kullandığını ve şimdi de açtığı dava ile boşandığı kocasının soyadını kullanmak istemediğini ve bekarlık soyadını kullanmasına izin verilmesini istediği davada, mahkemenin görevsizlik kararıyla dosyayı aile mahkemesine göndermesi gerekirken işin esasına girerek hüküm oluşturmasının hükmün bozulmasına neden olacağı Davacının açıklamalarından talebin Türk Medeni Kanununun 173/2. maddesine dayanan boşanılan eşin soyadını kullanmaya izin verilmesine ilişkin olduğu anlaşılan davada,talep nüfus kayıt düzeltimi niteliğinde olmadığından, nüfus idaresine husumet düşmeyeceği Davacı boşandığı eşinin soyadını kullanmak için izin almış ise de bu soyadını artık kullanmak istemediği için soyadının kızlık soyadı ile değiştirilmesi istemiyle açtığı davanın niteliği itibariyle \"boşanılan eşin soyadını taşıma izninin kaldırılması davası\" niteliğinde olduğu, kaldırma davasını kocanın açacağı belirtilmişse de; kadının bu hakkından vazgeçmesinin her zaman olanaklı olduğu; kadının da boşandığı kocasını, ölü ise kocasının yasal mirasçılarını hasım göstererek dava açabileceği Davacı kadın evlenmeden önce dul olduğuna göre boşanma ile önceki dul kaldığı soyadını yeniden almasının asıl olduğu Davanın Medeni Kanunun 27. ve Nüfus Hizmetleri Kanununun 36. maddesi hükümlerine dayanan bir soy isim tashihi davası olmayıp kadının boşandığı kocasının soyadını kullanmaya izin davası olduğu ve bu davada aile mahkemesinin görevli olacağı Boşanan karısının, kendi soyadını kullanmasına beş yıl karşı çıkmayan kocanın, daha sonra bu konuda açacağı davanın dinlenmeyeceği Boşandığı kocasının soyadını kullanmasında MK.nun 173’de öngörülen yararının bulunduğunu ispat edemeyen davacının talebinin kabul edilemeyeceği Evlenmekle birlikte fiilen karı koca olarak yaşamadan boşanan ve anatomik olarak bakire olan kadının nüfus sicilindeki medeni halinin bakire olarak düzeltilmesi dava edilemeyeceği Boşanan kadının, kocasının soyadını taşımasına izin verilmesine ilişkin davanın, nüfus idaresine ve Cumhuriyet Savcılığına yöneltilmesinin doğru olmayacağı Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "SOYADI KULLANMA - BOŞANAN KADININ KOCASININ SOYADINI KULLANMASI - MAHKEME KARARI",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fmuvafakatname-mahkeme-kararlari-3.html",
        "title": "",
        "target": "",
        "type": "internal"
      },
      {
        "text": "BOŞANAN KADININ KOCASININ SOYADINI KULLANMASI - MAHKEME KARARI",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?muvafakatname-mahkeme-kararlari-3.html",
        "title": "",
        "target": "_top",
        "type": "internal"
      },
      {
        "text": "4721 sayılı Türk Medeni Kanununun",
        "href": "turk-medeni-kanunu.html",
        "title": "",
        "target": "",
        "type": "internal"
      },
      {
        "text": "4721 sayılı Türk Medeni Kanununun",
        "href": "turk-medeni-kanunu.html",
        "title": "",
        "target": "",
        "type": "internal"
      },
      {
        "text": "4721 sayılı Türk Medeni Kanununun",
        "href": "turk-medeni-kanunu.html",
        "title": "",
        "target": "",
        "type": "internal"
      },
      {
        "text": "4721 sayılı Türk Medeni Kanununun",
        "href": "turk-medeni-kanunu.html",
        "title": "",
        "target": "",
        "type": "internal"
      },
      {
        "text": "Türk Medeni Kanunu",
        "href": "turk-medeni-kanunu.html",
        "title": "",
        "target": "",
        "type": "internal"
      },
      {
        "text": "Türk Medeni Kanunu",
        "href": "turk-medeni-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "BOŞANAN KADININ KOCASININ SOYADINI KULLANMASI - MAHKEME KARARI"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>BOŞANAN KADININ KOCASININ SOYADINI KULLANMASI - MAHKEME KARARI</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yargıtay &nbsp;2. Hukuk Dairesi Esas No &nbsp;: 2008/18445 Karar No : 2009/5190 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Taraflar arasındaki davanın yapılan muhakemesi sonunda mahalli mahkemece verilen hükmün\" />\n\n   <link rel=\"canonical\" content=\"noterlikrehberi.net/rehber/index.html?muvafakatname-mahkeme-kararlari-3.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"muvafakatname-mahkeme-kararlari-3.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"BOŞANAN KADININ KOCASININ SOYADINI KULLANMASI - MAHKEME KARARI\",\n\n   mailsubject: \"Tavsiye: Noterlik Rehberi - SOYADI KULLANMA - BOŞANAN KADININ KOCASININ SOYADINI KULLANMASI - MAHKEME KARARI\",\n\n   sharesubject: \"Noterlik Rehberi - SOYADI KULLANMA - BOŞANAN KADININ KOCASININ SOYADINI KULLANMASI - MAHKEME KARARI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"MUVAFAKATNAME-MAHKEME-KARARLARI-3\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"muvafakatname-mahkeme-kararlari-3.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?muvafakatname-mahkeme-kararlari-3.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?muvafakatname-mahkeme-kararlari-3.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?muvafakatname-mahkeme-kararlari-3.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?muvafakatname-mahkeme-kararlari-3.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fmuvafakatname-mahkeme-kararlari-3.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>BOŞANAN KADININ KOCASININ SOYADINI KULLANMASI - MAHKEME KARARI</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?muvafakatname-mahkeme-kararlari-3.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">SOYADI KULLANMA - BOŞANAN KADININ KOCASININ SOYADINI KULLANMASI - MAHKEME KARARI</span></h1>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">Yargıtay </p>\n\n<p class=\"p_Normal\">2. Hukuk Dairesi</p>\n\n<p>Esas No &nbsp;: 2008/18445</p>\n\n<p>Karar No : 2009/5190</p>\n\n<p>&nbsp;</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; Taraflar arasındaki davanın yapılan muhakemesi sonunda mahalli mahkemece verilen hükmün kanun yararına bozulması Adalet Bakanlığının yazısı üzerine Yargıtay Cumhuriyet Başsavcılığı tarafından istenilmekle evrak okunup gereği görüşülüp düşünüldü.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; Davacı vekilinin Balıkesir Nüfus Müdürlüğü aleyhine açtığı davada, müvekkilinin eşinden boşandıktan sonra aldığı Sattı olan kızlık soyadını eski kocasının soyadı olan Arslanpay olarak değiştirmek istediğini,<span style=\"font-weight: bold;\"> eski eşinin buna muvafakat ettiğini</span> belirterek müvekkilinin soyadının düzeltilmesine karar verilmesini istediği, mahkemece davanın kabulüne karar verildiği ve hükmün temyiz edilmeksizin kesinleştiği anlaşılmaktadır.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; <a href=\"turk-medeni-kanunu.html\" class=\"topiclink\">4721 sayılı Türk Medeni Kanununun</a> ikinci kitabında düzenlenen 173. maddesinde &quot;boşanma halinde kadın, evlenme ile kazandığı kişisel durumunu korur; ancak, evlenmeden önceki soyadını yeniden alır. Eğer kadın evlenmeden önce dul idiyse hakimden bekarlık soyadını taşımasına izin verilmesini isteyebilir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa, istemi üzerine hakim, kocasının soyadını taşımasına izin verir.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; Koca, koşulların değişmesi halinde bu iznin kaldırılmasını isteyebilir&quot; hükmü yer almaktadır.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; 4787 sayılı Aile Mahkemelerinin Kuruluş, Görev ve Yargılama Usullerine Dair Kanunun 4. maddesinin birinci bendinde, 22/11/2001 tarih ve <a href=\"turk-medeni-kanunu.html\" class=\"topiclink\">4721 sayılı Türk Medeni Kanununun</a> üçüncü kısmı hariç olmak üzere ikinci kitabı ile 3/12/2001 tarihli ve 4722 sayılı Türk Medeni Kanununun Yürürlüğü ve Uygulama Şekli Hakkında Kanuna göre aile hukukundan doğan dava ve işlerin aile mahkemelerinde görülmesi öngörülmüştür.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; Mahkemece, davanın Medeni Kanunun 27. ve Nüfus Hizmetleri Kanununun 36. maddesi hükümlerine dayanan bir soy isim tashihi davası olmayıp kadının boşandığı kocasının soyadını kullanmaya izin davası olduğu ve bu davada aile mahkemesinin görevli olduğu nazara alınarak davanın görev yönünden reddine karar verilmesi gerekirken, yargılamaya devam edilerek yazılı şekilde karar verilmesi usul ve yasaya aykırıdır.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp; SONUÇ: Yargıtay Cumhuriyet Başsavcılığının Hukuk Usulü Muhakemeleri Kanununun 427/6. maddesine dayalı kanun yararına bozma isteğinin açıklanan sebeple kabulü ile hükmün sonuca etkili olmamak üzere BOZULMASINA, oybirliğiyle karar verildi. 23/3/2009</p>\n\n<hr style=\"height:0px; color:#000000; border-width:0; background-color:#000000;\" /><p>T.C.</p>\n\n<p>Yargıtay</p>\n\n<p>2. HUKUK DAİRESİ</p>\n\n<p>&nbsp;</p>\n\n<p>E. 2008/18445</p>\n\n<p>K. 2009/5190</p>\n\n<p>T. 23.3.2009</p>\n\n<p>&nbsp;</p>\n\n<p><a href=\"turk-medeni-kanunu.html\" class=\"topiclink\">4721 sayılı Türk Medeni Kanununun</a> ikinci kitabında düzenlenen 173. maddesinde “boşanma halinde kadın, evlenme ile kazandığı kişisel durumunu korur; ancak, evlenmeden önceki soyadını yeniden alır. Eğer kadın evlenmeden önce dul idiyse hakimden bekarlık soyadını taşımasına izin verilmesini isteyebilir.</p>\n\n<p>&nbsp;</p>\n\n<p>Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa, istemi üzerine hakim, kocasının soyadını taşımasına izin verir.</p>\n\n<p>&nbsp;</p>\n\n<p>Koca, koşulların değişmesi halinde bu iznin kaldırılmasını isteyebilir” hükmü yer almaktadır.</p>\n\n<p>&nbsp;</p>\n\n<p>4787 sayılı Aile Mahkemelerinin Kuruluş, Görev ve Yargılama Usullerine Dair Kanunun 4. maddesinin birinci bendinde, 22/11/2001 tarih ve <a href=\"turk-medeni-kanunu.html\" class=\"topiclink\">4721 sayılı Türk Medeni Kanununun</a> üçüncü kısmı hariç olmak üzere ikinci kitabı ile 3/12/2001 tarihli ve 4722 sayılı Türk Medeni Kanununun Yürürlüğü ve Uygulama Şekli Hakkında Kanuna göre aile hukukundan doğan dava ve işlerin aile mahkemelerinde görülmesi öngörülmüştür.</p>\n\n<p>&nbsp;</p>\n\n<p>Mahkemece, davanın Medeni Kanunun 27. ve Nüfus Hizmetleri Kanununun 36. maddesi hükümlerine dayanan bir soy isim tashihi davası olmayıp kadının boşandığı kocasının soyadını kullanmaya izin davası olduğu ve bu davada aile mahkemesinin görevli olduğu nazara alınarak davanın görev yönünden reddine karar verilmesi gerekirken, yargılamaya devam edilerek yazılı şekilde karar verilmesi usul ve yasaya aykırıdır.</p>\n\n<p>&nbsp;</p>\n\n<p>SONUÇ : Yargıtay Cumhuriyet Başsavcılığının Hukuk Usulü Muhakemeleri Kanununun 427/6. maddesine dayalı kanun yararına bozma isteğinin açıklanan sebeple kabulü ile hükmün sonuca etkili olmamak üzere BOZULMASINA, 23.03.2009gününde oybirliğiyle karar verildi.</p>\n\n<p>&nbsp;</p>\n\n<hr style=\"height:0px; color:#000000; border-width:0; background-color:#000000;\" /><p>&nbsp;</p>\n\n<p>T.C.</p>\n\n<p>Yargıtay</p>\n\n<p>2. HUKUK DAİRESİ</p>\n\n<p>&nbsp;</p>\n\n<p>Esas No. 2004/2170</p>\n\n<p>Karar No. 2004/3117</p>\n\n<p>Tarihi 11.03.2004</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>KARAR : Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa, istemi üzerine hakim kocanın soyadını taşımasına izin verir. ( <a href=\"turk-medeni-kanunu.html\" class=\"topiclink\">Türk Medeni Kanunu</a> &nbsp;md.173/2 )</p>\n\n<p>4787 Sayılı Yasanın 4. maddesinde Türk Medeni Kanununun 2. kitabından kaynaklanan davalara aile mahkemesince bakılacağı hükmü getirilmiştir. Mahkemece bu konuda taraf delillerini toplayarak oluşacak sonucuna göre karar verilmesi gerekirken, yazılı şekilde yasa maddesi yanlış değerlendirilerek görevsizlik kararı verilmesi usul ve yasaya aykırı olup bozmayı gerektirmiştir.</p>\n\n<p>SONUÇ : Temyiz edilen hükmün açıklanan nedenlerle BOZULMASINA, temyiz peşin harcının yatırana geri verilmesine, 11.03.2004 gününde oybirliğiyle karar verildi.</p>\n\n<hr style=\"height:0px; color:#000000; border-width:0; background-color:#000000;\" /><p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>&nbsp;</p>\n\n<p>Davacının Almanya'da yaşadığı, Alman Sosyal Güvenlik Kurumunca sağlanan olanaklardan faydalanıp, tüm kurumlarda boşandığı eşinin soyadıyla kayıtlı olduğundan, davacı kadının boşandığı eşinin soyadını kullanmakta menfaati olduğunun kabulü gerekeceği</p>\n\n<p>&nbsp;</p>\n\n<p>Boşanmadan sonra, kocasının soyadını kullanan kadınının artık bu soyadı kullanmasında hiç bir yararı kalmadığı gerekçesiyle bekarlık soyadına dönmesi davasının aile mahkemelerinde görüleceği</p>\n\n<p>&nbsp;</p>\n\n<p>Boşanmadan sonra kadına, kocasının soyadını kullanma hakkı tanınmış ise bu iznin kaldırılmasını isteme hakkının kocaya ait olduğu ancak haklı sebepleri varsa kadının da bu iznin kaldırılmasını isteyebileceği</p>\n\n<p>&nbsp;</p>\n\n<p>Kadının, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği ispatlanırsa; istemi üzerine hakimin, kocanın soyadını taşımasına izin vereceği</p>\n\n<p>&nbsp;</p>\n\n<p>Mahkemece yapılacak işin; davacının da sosyal ve ekonomik durumu araştırılıp gelir ve malvarlığının belirlenmesinin, şayet davacının da asgari ücretli olduğu anlaşılır ise, bu şekilde tarafların gelirlerindeki denge de gözetilerek çoğun içerisinde az da vardır kuralı gereğince kaldırma indirmeyi de kapsayacağından nafakanın tamamen kaldırılmayıp hakkaniyet gereği bir miktar indirilmesine karar verilmesinin gerekeceği</p>\n\n<p>&nbsp;</p>\n\n<p>Türk Medeni Kanununun 173. maddesinin (son) fıkrasında koşulların değişmesi halinde bu iznin kaldırılmasını isteme hakkı koca'ya tanınmış ise de, kendisine bu yönde izin verilen kadının, iznin kaldırılmasını isteyemeyeceğine ilişkin bir düzenleme mevcut olmadığından; haklı sebepleri varsa kadın da bu kocanın soyadını kullanma izninin kaldırılmasını isteyebileceği</p>\n\n<p>&nbsp;</p>\n\n<p>Türk Medeni Kanunu’nun 173. maddesinden kaynaklanan davanın aile mahkemelerinde bakılmasının gerekeceği-</p>\n\n<p>Yürürlükte olan Türk Medeni Kanununun 173.maddesinde, kadının boşanmakla evlenmeden önceki soyadını alacağı hükme bağlanmış ise de tarafların 1992'de boşandıkları gözönüne alındığında, sonradan yürürlüğe giren Türk Medeni Kanununun 173.maddenin kadının eski kocasının Başgürboğa olan soyadına dönmesini kendiliğinden sağlamayacağı dolayısıyla davacının dava açmakta hukuki yararının mevcut olduğu</p>\n\n<p>&nbsp;</p>\n\n<p>Boşanan kadının, boşandığı kocasının soy adını taşımasına izin verilmesi isteğine ilişkin davada , davacı, boşandığı kocasının soyadını kullanmakta menfaati bulunduğunu ve bunun kocaya zarar vermeyeceğini ispatlamak zorunda olduğundan husumetin, soyadı kullanılacak olan kocaya yöneltilmesi gerekeceği- Kocanın, duruşmada soyadını davacının kullanmasına onay vermiş olmasının, kendisini davanın “tarafı” haline getirmeyeceği</p>\n\n<p>&nbsp;</p>\n\n<p>Nüfus kayıtlarına ilişkin düzeltme davalarının Cumhuriyet savcısı ile nüfus müdürü veya görevlendireceği nüfus memuru huzuru ile görüleceği (5490 s.NHK.md.36/a), Türk Medeni Kanununun 173/2.maddesine dayanan izin isteklerinde nüfus idaresine husumetin yöneltilemeyeceği</p>\n\n<p>&nbsp;</p>\n\n<p>Türk Medeni Kanununun 173/2. maddesine göre verilen izin kararının kaldırılmasına ilişkin olan davanın aile mahkemesinde görülmesinin gerekeceği</p>\n\n<p>&nbsp;</p>\n\n<p>Davalının boşandıktan sonra boşandığı eşinin soyadını taşımasına izin verilmesine ilişkin istemi (<a href=\"turk-medeni-kanunu.html\" class=\"topiclink\">Türk Medeni Kanunu</a> md. 173/2) boşanmanın fer'i (eki) niteliğinde olmayıp, bağımsız bir talep olup; davalı kadının bu yönde harcı yatırılmak suretiyle açılmış bir davası ya da karşı davası bulunmadığından davalının bu talebi hakkında karar verilmesine yer olmadığına şeklinde hüküm kurulması gerekeceği</p>\n\n<p>&nbsp;</p>\n\n<p>Toplanan delillerden mahkemenin de kabulünde olduğu üzere davacının boşandığı kocasının soyadını kullanmasının davalıya bir zarar vermediği, davacının iş ve sosyal yaşamında kocasının soyadıyla tanınıp bilindiği, bu nedenle kocanın soyadını kullanmakta menfaati bulunduğu anlaşılmakla isteğin kabulü yerine yazılı şekilde reddinin hükmün bozulmasına neden olacağı</p>\n\n<p>&nbsp;</p>\n\n<p>Davacı kadının evlendiğini, boşandığını, boşandığı eşinin soyadını kullandığını ve şimdi de açtığı dava ile boşandığı kocasının soyadını kullanmak istemediğini ve bekarlık soyadını kullanmasına izin verilmesini istediği davada, mahkemenin görevsizlik kararıyla dosyayı aile mahkemesine göndermesi gerekirken işin esasına girerek hüküm oluşturmasının hükmün bozulmasına neden olacağı</p>\n\n<p>&nbsp;</p>\n\n<p>Davacının açıklamalarından talebin Türk Medeni Kanununun 173/2. maddesine dayanan boşanılan eşin soyadını kullanmaya izin verilmesine ilişkin olduğu anlaşılan davada,talep nüfus kayıt düzeltimi niteliğinde olmadığından, nüfus idaresine husumet düşmeyeceği</p>\n\n<p>&nbsp;</p>\n\n<p>Davacı boşandığı eşinin soyadını kullanmak için izin almış ise de bu soyadını artık kullanmak istemediği için soyadının kızlık soyadı ile değiştirilmesi istemiyle açtığı davanın niteliği itibariyle &quot;boşanılan eşin soyadını taşıma izninin kaldırılması davası&quot; niteliğinde olduğu, kaldırma davasını kocanın açacağı belirtilmişse de; kadının bu hakkından vazgeçmesinin her zaman olanaklı olduğu; kadının da boşandığı kocasını, ölü ise kocasının yasal mirasçılarını hasım göstererek dava açabileceği</p>\n\n<p>&nbsp;</p>\n\n<p>Davacı kadın evlenmeden önce dul olduğuna göre boşanma ile önceki dul kaldığı soyadını yeniden almasının asıl olduğu</p>\n\n<p>&nbsp;</p>\n\n<p>Davanın Medeni Kanunun 27. ve Nüfus Hizmetleri Kanununun 36. maddesi hükümlerine dayanan bir soy isim tashihi davası olmayıp kadının boşandığı kocasının soyadını kullanmaya izin davası olduğu ve bu davada aile mahkemesinin görevli olacağı</p>\n\n<p>&nbsp;</p>\n\n<p>Boşanan karısının, kendi soyadını kullanmasına beş yıl karşı çıkmayan kocanın, daha sonra bu konuda açacağı davanın dinlenmeyeceği</p>\n\n<p>&nbsp;</p>\n\n<p>Boşandığı kocasının soyadını kullanmasında MK.nun 173’de öngörülen yararının bulunduğunu ispat edemeyen davacının talebinin kabul edilemeyeceği</p>\n\n<p>&nbsp;</p>\n\n<p>Evlenmekle birlikte fiilen karı koca olarak yaşamadan boşanan ve anatomik olarak bakire olan kadının nüfus sicilindeki medeni halinin bakire olarak düzeltilmesi dava edilemeyeceği</p>\n\n<p>&nbsp;</p>\n\n<p>Boşanan kadının, kocasının soyadını taşımasına izin verilmesine ilişkin davanın, nüfus idaresine ve Cumhuriyet Savcılığına yöneltilmesinin doğru olmayacağı</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"muvafakatname-mahkeme-kararlari-3.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:26:09.950507"
}