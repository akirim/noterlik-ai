{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\noterin-hukuki-sorumlulugu-hak-mahkeme-kararlari-34.html",
    "title": "YAŞ TASHİHİ - MAHKEME KARARI",
    "description": "FİHRİST    DANIŞTAY KAR.   BÖLGE ADLİYE MAH. KAR.   YARGITAY KAR.   YEREL MAHKEME KAR.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ YAŞ TASHİHİ - MAHKEME KARARI Email Gönder YAŞ TASHİHİ - MAHKEME KARARI << Fihrist-Ana sayfa >> YAŞ TASHİHİ - MAHKEME KARARI FİHRİST DANIŞTAY KAR.   BÖLGE ADLİYE MAH. KAR.   YARGITAY KAR.   YEREL MAHKEME KAR. T.C. ANKARA 14. İDARE MAHKEMESİ ESAS NO : 2015/108 İSTEMİN ÖZETİ: Ankara ... Noteri olarak görev yapan davacı tarafından, 65 yaşını dolduracağı 01.03.2015 tarihinde yaş tahdidine tabi tutulacağına ilişkin Adalet Bakanlığı Hukuk İşleri Genel Müdürlüğü'nün 25.12.2014 tarih ve 29491 sayılı işlemi ve bu işleme karşı yaptığı itirazın reddine dair 07,01.2015 tarih ve 212/351 sayılı işlem ile münhal noterliklere ilişkin olarak 30.12.2014 tarih ve 29221 sayılı Resmi Gazete'de yayımlanan ilanın Ankara ... Noterlİği'ne ilişkin kısmının; 01.03.1950 olan doğum tarihinin İkizdere Asliye Hukuk Mahkemesinin kararıyla 01.03.1952 tarihi olarak düzeltildiği, emeklilik yaşının bu tarih esas alınarak hesaplanması gerektiği, emekliliğe dayanak alınan 5434 sayılı Kanunun 105. maddesinin 5510 sayılı Kanun ile yürürlükten kaldırıldığı ve kendisine uygulanma olanağı bulunmadığı, 5510 sayılı Kanunda da 18 yaşından sonra yaş tashihi yapılması durumunda yapılan tashihin emekliye sevk edilme sırasında göz önünde bulundurulmayacağına ilişkin bir düzenlemeye yer verilmediği iddialarıyla iptali ve yürütmenin durdurulması istenilmektedir. SAVUNMANIN ÖZETİ: Noterlerin yaş tahdidine tabi tutulurken yaşlarının hesabında 1512 sayılı Noterlik Kanunu'nun atıfta bulunduğu Türkiye Cumhuriyeti Emekli Sandığı Kanunu hükümlerinin uygulanacağı, anılan Kanun'un 105. maddesine göre, iştirakçilerin yaşlarının hesaplanmasında 18 yaşından önce yapılan yaş düzeltmelerinin dikkate alınacağı, ancak 18 yaşından sonra yapılan yaş düzeltmelerinin dikkate alınmayacağı, her ne kadar anılan Kanun'un 105.maddesi 5510 sayılı Kanun'un 106.maddesiyie yürürlükten kaldırılmış ise de, geçiş hükümlerinin düzenlendiği 5510 sayılı Kanun'un geçici 4.maddesine göre iştirakçilerin yaşlarının hesaplanmasında 5434 sayılı Kanun'un yürürlükten kaldırılan hükümlerinin uygulanması zorunluluğunun bulunduğu, bu sebeple davacının 18 yaşından sonra yapılan yaş düzeltmesinin dikkate alınmasının mümkün olmadığı ileri sürülerek davanın reddi gerektiği savunulmaktadır. TÜRK MİLLETİ ADINA Karar veren Ankara 14. İdare Mahkemesi'nce dava dosyası incelenerek işin gereği, görüşüldü: Dava; Ankara ... Noteri olarak görev yapan davacı tarafından, 65 yaşını dolduracağı 01.03.2015 tarihinde yaş tahdidine tabi tutulacağına ilişkin Adalet Bakanlığı Hukuk İşleri Genel Müdürlüğü'nün 25.12.2014 tarih ve 29491 sayılı işlemi ve bu işleme karşı yaptığı itirazın reddine dair 07.01.2015 tarih ve 212/351 sayılı işlem ile münhal noterliklere ilişkin olarak 30.12.2014 tarih ve 29221 sayılı Resmi Gazete'de yayımlanan ilanın Ankara ... \"Noterliği'ne ilişkin kısmının iptali istemiyle açılmıştır. 2577 sayılı İdari Yargılama Usul Kanunun 27.maddesinde;\"Danıştay veya idari mahkemeler, idari işlemin uygulanması halinde telafisi güç veya imkansız zararların doğması ve idari işlemin açıkça hukuka aykırı olması şartlarının birlikte gerçekleşmesi durumunda, davalı idarenin savunması alındıktan veya savunma süresi geçtikten sonra gerekçe göstererek yürütmenin durdurulmasına karar verebilirler. Yürütmenin durdurulması kararlarında idari işlemin hangi gerekçelerle hukuka açıkça aykırı olduğu ve işlemin uygulanması halinde doğacak telafisi güç veya imkansız zararların neler olduğunun belirtilmesi zorunludur. Sadece ilgili kanun hükmünün iptali istemiyle Anayasa Mahkemesine başvurulduğu gerekçesiyle yürütmenin durdurulması kararı verilemez,\" hükmü yer almıştır. 1512 sayılı Noterlik Kanunu'nun 56. maddesinde; \"Noterler 65 yaşını tamamladıklarında, yaş tahdidine tabi tutulurlar. Yaşın hesabında Türkiye Cumhuriyeti Emekli Sandığı Kanununun hükümleri kıyasen uygulanır.\" hükmü yer almış, aynı Kanun'un 22. maddesinin 2. fıkrasında; \"Şu kadar ki, yaş tahdidi sebebiyle boşalacak noterliklerin, noterin yaş tahdidine tabi tutulmasından önce ilanı zorunludur, \"hükmüne yer verilmiştir. 5434 sayılı Emekli Sandığı Kanunu'nun \"Yaş\" başlıklı 105. maddesi 5510 sayılı Kanun'un 106. maddesi ile yürürlükten kaldırılmış olup, 5510 sayılı Sosyal Sigortalar ve Genel Sağlık Sigortası Kanunu'nun \"Yaş\" başlıklı 57. maddesinde; \"(...) Malüllük, yaşlılık ve ölüm sigortalarına ilişkin yaş ile ilgili hükümlerin uygulanmasında, sigortalıların ve hak sahibi çocuklarının, mülga 2/6/1949 tarihli ve 5417 sayılı Kanun ve mülga 4/2/1957 tarihli ve 6900 sayılı Kanun ile 17/7/1964 tarihli ve 506 sayılı, 2/9/1971 tarihli ve 1479 sayılı, 17/10/1983 tarihli ve 2925 sayılı, bu Kanunla mülga 17/10/1983 tarihli ve 2926 sayılı ve 8/6/1949 tarihli ve 5434 sayılı kanunlara, 17/7/1964 tarihli ve 506 sayılı Kanunun geçici 20 nci maddesine tabi sandıklara veya bu Kanuna göre ilk defa malüllük, yaşlılık ve ölüm sigortalarına tabi olduğu tarihte, nüfus kütüğünde kayıtlı bulunan doğum tarihleri, sigortalının bu Kanuna göre ilk defa çalışmaya başladığı tarihten sonra doğan çocuklarının ise nüfus kütüğüne ilk olarak yazılan doğum tarihleri esas alınır. İş kazası, meslek hastalığı, malüllük, yaşlılık ve ölüm sigortalarından gelir ve aylık tahsisleri ile sermaye değerinin hesabında, iş kazasının olduğu veya meslek hastalığının hekim raporuyla ilk defa tespit edildiği veya sigortalıların bu Kanuna ve bu Kanunla yürürlükten kaldırılmış kanunlara tabi olarak ilk defa çalışmaya başladığı tarihten sonraki yaş düzeltmeleri dikkate alınmaz.(...)\" hükmü yer almış, aynı Kanun'un 104. maddesinde de; \"Bu Kanunla yürürlükten kaldırılmayan hükümleri saklı kalmak kaydıyla, (...)8/6/1949 tarihli ve 5434 sayılı kanunlara yapılan atıflar ile ilgili mevzuatında emeklilik, malullük, vazife malullük ve sosyal sigorta haklarına, yardımlarına ve yükümlülüklerine, iştirakçiliğe ve sigortalılığa, dul, yetim ve hak sahipliği şartlarına, emekli ikramiyesine, ek ödemelere, sağlık hizmetleri veya tedavi bedellerinin ödenmesine ilişkin yapılan atıflar bu Kanunun ilgili maddelerine yapılmış sayılır, \"hükmüne yer verilmiştir. Öte yandan aynı Kanun'un geçici 4. maddesinin 4 ve 5. fıkralarında ise; \"Bu KanundcL aksine bir hüküm bulunmadığı takdirde; iştirakçi iken, bu Kanunun yürürlüğe girdiği tarih itibarıyla bu Kanunun 4 üncü maddesinin birinci fıkrasının (c) bendi kapsamına alınanlar, bu Kanunun yürürlüğe girdiği tarihten önce 5434 sayılı Kanun hükümlerine tabi olarak çalışmış olup bu Kanunun 4 üncü maddesinin birinci fıkrasının (c) bendine tabi olarak yemden çalışmaya başlayanlar ile bunların dul ve yetimleri hakkında bu Kanunla yürürlükten kaldırılan hükümleri de dahil 5434 sayılı Kanun hükümlerine göre işlem yapılır.(...) Bu madde kapsamına girenlerin aylıklarının bağlanması, artırılması, azaltılması, kesilmesi, yeniden bağlanması, toptan ödemeleri, ilgi devamı, ihya ve borçlanmaları, diğer ödemeler ve yardımlar ile emeklilik ikramiyeleri hakkında bu Kanunla yürürlükten kaldırılan hükümleri de dahil 5434 sayılı Kanun hükümlerine göre işlem yapılır ve bu maddenin uygulanmasında mülga 2829 sayılı Kanun hükümleri ayrıca dikkate alınır.(,..)\" düzenlemesi yer almıştır. Dosyanın incelenmesinden; Ankara ... Noteri olarak görev yapan davacıya, 65 yaşını dolduracağı 01.03.2015 tarihinde yaş tahdidine tabi tutulacağının bildirilmesi üzerine, davacı tarafından; \"01.03.1950 olan doğum tarihinin İkizdere Asliye Hukuk Mahkemesinin 07.05.1968 tarih ve E: 1968/71, K: 1977/123 sayılı kararıyla 01.03.1952 tarihi olarak düzeltildiği, dolayısıyla bu tarih esas alınarak yaş tahdidine tabi tutulması gerektiği\" ileri sürülerek söz konusu işlemin geri alınması istemiyle davalı idareye başvuruda bulunulduğu, bu başvurunun; \"Noterlerin yaş tahdidine tabi tutulurken yaşlarının hesabında 1512 sayılı Noterlik Kanunu'nun atıfta bulunduğu Türkiye Cumhuriyeti Emekli Sandığı Kanunu hükümlerinin uygulanacağı, anılan Kanunun 105. maddesine göre, iştirakçilerin yaşlarının hesaplanmasında 18 yaşından önce yapılan yaş düzeltmelerinin dikkate alınacağı, ancak 18 yaşından sonra yapılan yaş düzeltmelerinin dikkate alınmayacağı, her ne kadar anılan Kanunun 105.maddesi 5510 sayılı Kanunun 106. maddesiyle yürürlükten kaldırılmış ise de, geçiş hükümlerinin düzenlendiği 5510 sayılı Kanunun geçici 4.maddesine göre iştirakçilerin yaşlarının hesaplanmasında 5434 sayılı Kanunun yürürlükten kaldırılan hükümlerinin uygulanması zorunluluğunun bulunduğu, bu sebeple davacının 18 yaşından sonra yapılan yaş düzeltmesinin dikkate alınmayacağı\" gerekçesiyle reddedilmesi üzerine bakılan davanın açıldığı anlaşılmıştır. Yukarıda yer verilen mevzuat hükümlerinin birlikte değerlendirilmesinden; noterlerin 65 yaşını tamamladıklarında yaş haddine tabi tutulacağı ve yaşın hesabında da 1512 sayılı \"Noterlik Kanunu'nun atıfta bulunduğu Emekli Sandığı Kanunu hükümlerinin kıyasen uygulanacağı, ancak 5434 sayılı Emekli Sandığı Kanunu'nun 105. maddesi 5510 sayılı Kanun'un 106. maddesi ile yürürlükten kaldırılmış olup, yine aynı Kanun'un 104. maddesinde de, bu Kanunla yürürlükten kaldırılmayan hükümleri saklı kalmak kaydıyla, 5434 sayılı Kanuna yapılan atıfların bu Kanun'un ilgili maddelerine yapılmış sayılacağı belirtildiğinden, davacının yaşının hesaplanmasında 5510 sayılı Kanun'un \"Yaş\" başlıklı 57. maddesinin uygulanması gerekmektedir. 5510 sayılı Kanun'un 57. maddesinde ise, sigortalıların yaşlarının hesaplanmasında 5510 sayılı Kanuna ve bu Kanunla yürürlükten kaldırılmış kanunlara tabi olarak ilk defa çalışmaya başladığı tarihten sonraki yaş düzeltmelerinin dikkate alınmayacağının hüküm altına alındığı, buradan hareketle bu tarihten önceki yaş düzeltmelerinin dikkate alınacağı sonucuna varılmaktadır. Bu durumda; 01.03.1950 olan doğum tarihi İkizdere Asliye Hukuk Mahkemesi'nin 07.05.1968 tarih ve E: 1968/71, K:1977/123 sayılı kararıyla 01.03.1952 tarihi olarak.,, düzeltilen davacının, yaş düzeltmesinin \"5510 sayılı Kanuna ve bu Kanunla yürürlükten kaldırılmış kanunlara tabi olarak\" ilk defa çalışmaya başladığı tarihten önce yapıldığı anlaşıldığından, yaş düzeltmesi dikkate alınmayarak davacının yaş tahdidine tabi tutulmasına ilişkin dava konusu işlemde, dolayısıyla münhal noterliklere ilişkin olarak 30.12.2014 tarih ve 29221 sayılı Resmi Gazete'de yayımlanan ilanın Ankara ... Noterliği'ne ilişkin kısmında hukuka uygunluk görülmemiştir. Her ne kadar davalı idarece, 5434 sayılı Emekli Sandığı Kanunu'nun 105. maddesi 5510 sayılı Kanun'un 106. maddesi ile yürürlükten kaldırılmış ise de, geçiş hükümlerinin düzenlendiği 5510 sayılı Kanun'un geçici 4.maddesine göre iştirakçilerin yaşlarının hesaplanmasında 5434 sayılı Kanun'un yürürlükten kaldırılan hükümlerinin uygulanması zorunluluğunun bulunduğu ileri sürülmekte ise de; 5510 sayılı Kanun'un Geçici 4. maddesinin bakılan uyuşmazlıkta uygulanma olanağı bulunmadığından, davalı idarenin bu iddiasına itibar edilmemiştir. Öte yandan, dava konusu işlemlerin nitelikleri dikkate alındığında uygulanmaları halinde telafisi güç ve imkansız zararlara sebebiyet verebilecekleri de açıktır. Açıklanan nedenlerle; hukuka aykırılığı açık olan dava konusu işlemlerin; uygulanmaları halinde telafisi güç zararlar doğabileceğinden 2577 sayılı Kanunun 27.maddesi uyarınca teminat alınmaksızın yürütmesinin durdurulmasına, kararın tebliğinden itibaren 7 gün içerisinde Ankara Bölge İdare Mahkemesi'ne itiraz yolu açık olmak üzere 24/03/201 5 tarihinde oybirliğiyle karar verildi. E/K 08.04.2015 T.C. DANIŞTAY SEKİZİNCİ DAİRESİ 16.05.1983 TARİHLİ 1994/3114 ESAS 1994/999 KARAR DAVACININ 18 YAŞINI DOLDURDUKTAN SONRA YAPTIRMIŞ OLDUĞU YAŞ DÜZELTİLMESİ KABUL EDİLMEYEREK 65 YAŞI DOLDURDUĞU NEDENİYLE EMEKLİYE SEVKİNDE 1512 SAYILI KANUNUN 56.MADDESİNE VE 5434 SAYILI KANUNUN 105.MADDESİNE AYKIRILIK BULUNMADIĞI HK.< Dava dosyasının incelenmesinden, noter olan davacının 1333 olan doğum tarihini, Asliye Hukuk Mahkemesi kararı ile 1338 olarak düzeltildiği, davalı idarenin ise düzeltilmiş doğum tarihini almayarak 1333 doğum tarihine göre 65 yaşını doldurduğu 1.7.1982 gününden itibaren emekliye sevk kararı aldığı davanın bu kararın iptali istemi ile açıldığı anlaşılmıştır. 1512 sayılı Noterlik Kanununun 56.maddesinde, Noterlerin 65 yaşını tamamladıklarında yaş haddine tabi tutulacakları, yaşın hesabında T.C.Emekli Sandığı Kanunu hükümlerinin kıyasen uygulanacağı hükme bağlanmıştır. 5434 sayılı T.C.Emekli Sandığı Kanununun 105.mad desinde ise,18 yaşın doldurulmasından sonra yapılan yaş düzeltilmelerinin emeklilik yaşının hesabında nazara alınmayacağı öngörülmüştür. Davacının doğum tarihinin ise 18 yaşının doldurulmasından sonra düzeltilmiş olması nedeniyle, düzeltilen şekliyle yaş hesabına sözü edilen madde hükmü uyarınca olanak bulunmamaktadır. Öte yandan davacının durumu T.C.Emekli Sandığı Kanununun konu ile ilgili geçici Maddeleri kapsamına da girmektedir. Davacı vekilinin ileri sürdüğü 15.11.1960 gün ve 19 sayılı Milli Birlik Komitesi kararı; yürürlükten kalkmış bulunan 3456 sayılı Noterlik Kanununun 18.maddesi ile ilgili olduğundan ve işlem 1512 sayılı Noterlik Kanununa göre tesis edildiğinden konu ile ilgisi bulunmamaktadır. Kaldı ki söz konusu yorum kararında, yaş düzeltmelerinin, kötüye kullanmaya elverişli olmaları nedeniyle, noter ve noter yardımcılarının da yaptıracakları yaş düzeltmelerinin geçerli sayılmamasının uygun olacağı belirtilmiştir. Açıklanan nedenlerle davacının düzeltilmiş doğum tarihi nazara alınmayarak emekliye ayrılması yolundaki davalı idare işleminde yasa hükümlerine aykırılık görülmediğinden dayanaktan yoksun davanın reddine karar verildi. (DAN danDER; SAYI:5253) BŞ/YÖ Güncelleme: 20.08.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "YAŞ TASHİHİ - MAHKEME KARARI",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fnoterin-hukuki-sorumlulugu-hak-mahkeme-kararlari-34.html",
        "title": "",
        "target": "",
        "type": "internal"
      },
      {
        "text": "YAŞ TASHİHİ - MAHKEME KARARI",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?noterin-hukuki-sorumlulugu-hak-mahkeme-kararlari-34.html",
        "title": "",
        "target": "_top",
        "type": "internal"
      },
      {
        "text": "FİHRİST",
        "href": "fihrist.html",
        "title": "Noterlik Rehberi Ana Sayfa",
        "target": "",
        "type": "internal"
      },
      {
        "text": "DANIŞTAY KAR",
        "href": "danistay-kararlari.html",
        "title": "",
        "target": "",
        "type": "internal"
      },
      {
        "text": "BÖLGE ADLİYE MAH. KAR",
        "href": "bolge-adliye-mah-kararlari.html",
        "title": "",
        "target": "",
        "type": "internal"
      },
      {
        "text": "YARGITAY KAR",
        "href": "yargitay-kararlari.html",
        "title": "",
        "target": "",
        "type": "internal"
      },
      {
        "text": "YEREL MAHKEME KAR",
        "href": "yerel-mahkeme-kararlari.html",
        "title": "",
        "target": "",
        "type": "internal"
      },
      {
        "text": "Güncelleme: 20.08.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "YAŞ TASHİHİ - MAHKEME KARARI"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>YAŞ TASHİHİ - MAHKEME KARARI</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"FİHRİST &nbsp; &nbsp;DANIŞTAY KAR. &nbsp; BÖLGE ADLİYE MAH. KAR. &nbsp; YARGITAY KAR. &nbsp; YEREL MAHKEME KAR. &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?noterin-hukuki-sorumlulugu-hak-mahkeme-kararlari-34.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"noterin-hukuki-sorumlulugu-hak-mahkeme-kararlari-34.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"YAŞ TASHİHİ - MAHKEME KARARI\",\n\n   mailsubject: \"Tavsiye: Noterlik Rehberi - YAŞ TASHİHİ - MAHKEME KARARI\",\n\n   sharesubject: \"Noterlik Rehberi - YAŞ TASHİHİ - MAHKEME KARARI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"NOTERIN-HUKUKI-SORUMLULUGU-HAK-MAHKEME-KARARLARI-34\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"noterin-hukuki-sorumlulugu-hak-mahkeme-kararlari-34.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?noterin-hukuki-sorumlulugu-hak-mahkeme-kararlari-34.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?noterin-hukuki-sorumlulugu-hak-mahkeme-kararlari-34.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?noterin-hukuki-sorumlulugu-hak-mahkeme-kararlari-34.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?noterin-hukuki-sorumlulugu-hak-mahkeme-kararlari-34.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fnoterin-hukuki-sorumlulugu-hak-mahkeme-kararlari-34.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>YAŞ TASHİHİ - MAHKEME KARARI</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?noterin-hukuki-sorumlulugu-hak-mahkeme-kararlari-34.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">YAŞ TASHİHİ - MAHKEME KARARI</span></h1>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\" style=\"font-size: 13px; font-weight: bold;\"><a href=\"fihrist.html\" class=\"topiclink\" title=\"Noterlik Rehberi Ana Sayfa\">FİHRİST</a> &nbsp;  <a href=\"danistay-kararlari.html\" class=\"topiclink\">DANIŞTAY KAR</a>. &nbsp; <a href=\"bolge-adliye-mah-kararlari.html\" class=\"topiclink\">BÖLGE ADLİYE MAH. KAR</a>. &nbsp; <a href=\"yargitay-kararlari.html\" class=\"topiclink\">YARGITAY KAR</a>. &nbsp; <a href=\"yerel-mahkeme-kararlari.html\" class=\"topiclink\">YEREL MAHKEME KAR</a>. &nbsp; </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\">T.C.</p>\n\n<p>ANKARA 14. İDARE MAHKEMESİ</p>\n\n<p>ESAS NO : 2015/108</p>\n\n<p>&nbsp;</p>\n\n<p>İSTEMİN ÖZETİ: Ankara ... Noteri olarak görev yapan davacı tarafından, 65 yaşını dolduracağı 01.03.2015 tarihinde yaş tahdidine tabi tutulacağına ilişkin Adalet Bakanlığı Hukuk İşleri Genel Müdürlüğü'nün 25.12.2014 tarih ve 29491 sayılı işlemi ve bu işleme karşı yaptığı itirazın reddine dair 07,01.2015 tarih ve 212/351 sayılı işlem ile münhal noterliklere ilişkin olarak 30.12.2014 tarih ve 29221 sayılı Resmi Gazete'de yayımlanan ilanın Ankara ... Noterlİği'ne ilişkin kısmının; 01.03.1950 olan doğum tarihinin İkizdere Asliye Hukuk Mahkemesinin kararıyla 01.03.1952 tarihi olarak düzeltildiği, emeklilik yaşının bu tarih esas alınarak hesaplanması gerektiği, emekliliğe dayanak alınan 5434 sayılı Kanunun 105. maddesinin 5510 sayılı Kanun ile yürürlükten kaldırıldığı ve kendisine uygulanma olanağı bulunmadığı, 5510 sayılı Kanunda da 18 yaşından sonra yaş tashihi yapılması durumunda yapılan tashihin emekliye sevk edilme sırasında göz önünde bulundurulmayacağına ilişkin bir düzenlemeye yer verilmediği iddialarıyla iptali ve yürütmenin durdurulması istenilmektedir.</p>\n\n<p>&nbsp;</p>\n\n<p>SAVUNMANIN ÖZETİ: Noterlerin yaş tahdidine tabi tutulurken yaşlarının hesabında 1512 sayılı Noterlik Kanunu'nun atıfta bulunduğu Türkiye Cumhuriyeti Emekli Sandığı Kanunu hükümlerinin uygulanacağı, anılan Kanun'un 105. maddesine göre, iştirakçilerin yaşlarının hesaplanmasında 18 yaşından önce yapılan yaş düzeltmelerinin dikkate alınacağı, ancak 18 yaşından sonra yapılan yaş düzeltmelerinin dikkate alınmayacağı, her ne kadar anılan Kanun'un 105.maddesi 5510 sayılı Kanun'un 106.maddesiyie yürürlükten kaldırılmış ise de, geçiş hükümlerinin düzenlendiği 5510 sayılı Kanun'un geçici 4.maddesine göre iştirakçilerin yaşlarının hesaplanmasında 5434 sayılı Kanun'un yürürlükten kaldırılan hükümlerinin uygulanması zorunluluğunun bulunduğu, bu sebeple davacının 18 yaşından sonra yapılan yaş düzeltmesinin dikkate alınmasının mümkün olmadığı ileri sürülerek davanın reddi gerektiği savunulmaktadır.</p>\n\n<p>&nbsp;</p>\n\n<p>TÜRK MİLLETİ ADINA</p>\n\n<p>Karar veren Ankara 14. İdare Mahkemesi'nce dava dosyası incelenerek işin gereği, görüşüldü:</p>\n\n<p>Dava; Ankara ... Noteri olarak görev yapan davacı tarafından, 65 yaşını dolduracağı 01.03.2015 tarihinde yaş tahdidine tabi tutulacağına ilişkin Adalet Bakanlığı Hukuk İşleri Genel Müdürlüğü'nün 25.12.2014 tarih ve 29491 sayılı işlemi ve bu işleme karşı yaptığı itirazın reddine dair 07.01.2015 tarih ve 212/351 sayılı işlem ile münhal noterliklere ilişkin olarak 30.12.2014 tarih ve 29221 sayılı Resmi Gazete'de yayımlanan ilanın Ankara ...</p>\n\n<p>&nbsp;</p>\n\n<p>&quot;Noterliği'ne ilişkin kısmının iptali istemiyle açılmıştır. 2577 sayılı İdari Yargılama Usul Kanunun 27.maddesinde;&quot;Danıştay veya idari mahkemeler, idari işlemin uygulanması halinde telafisi güç veya imkansız zararların doğması ve idari işlemin açıkça hukuka aykırı olması şartlarının birlikte gerçekleşmesi durumunda, davalı idarenin savunması alındıktan veya savunma süresi geçtikten sonra gerekçe göstererek yürütmenin durdurulmasına karar verebilirler. Yürütmenin durdurulması kararlarında idari işlemin hangi gerekçelerle hukuka açıkça aykırı olduğu ve işlemin uygulanması halinde doğacak telafisi güç veya imkansız zararların neler olduğunun belirtilmesi zorunludur. Sadece ilgili kanun hükmünün iptali istemiyle Anayasa Mahkemesine başvurulduğu gerekçesiyle yürütmenin durdurulması kararı verilemez,&quot; hükmü yer almıştır.</p>\n\n<p>&nbsp;</p>\n\n<p>1512 sayılı Noterlik Kanunu'nun 56. maddesinde; &quot;Noterler 65 yaşını tamamladıklarında, yaş tahdidine tabi tutulurlar. Yaşın hesabında Türkiye Cumhuriyeti Emekli Sandığı Kanununun hükümleri kıyasen uygulanır.&quot; hükmü yer almış, aynı Kanun'un 22. maddesinin 2. fıkrasında; &quot;Şu kadar ki, yaş tahdidi sebebiyle boşalacak noterliklerin, noterin yaş tahdidine tabi tutulmasından önce ilanı zorunludur, &quot;hükmüne yer verilmiştir.</p>\n\n<p>&nbsp;</p>\n\n<p>5434 sayılı Emekli Sandığı Kanunu'nun &quot;Yaş&quot; başlıklı 105. maddesi 5510 sayılı Kanun'un 106. maddesi ile yürürlükten kaldırılmış olup, 5510 sayılı Sosyal Sigortalar ve Genel Sağlık Sigortası Kanunu'nun &quot;Yaş&quot; başlıklı 57. maddesinde; &quot;(...) Malüllük, yaşlılık ve ölüm sigortalarına ilişkin yaş ile ilgili hükümlerin uygulanmasında, sigortalıların ve hak sahibi çocuklarının, mülga 2/6/1949 tarihli ve 5417 sayılı Kanun ve mülga 4/2/1957 tarihli ve 6900 sayılı Kanun ile 17/7/1964 tarihli ve 506 sayılı, 2/9/1971 tarihli ve 1479 sayılı, 17/10/1983 tarihli ve 2925 sayılı, bu Kanunla mülga 17/10/1983 tarihli ve 2926 sayılı ve 8/6/1949 tarihli ve 5434 sayılı kanunlara, 17/7/1964 tarihli ve 506 sayılı Kanunun geçici 20 nci maddesine tabi sandıklara veya bu Kanuna göre ilk defa malüllük, yaşlılık ve ölüm sigortalarına tabi olduğu tarihte, nüfus kütüğünde kayıtlı bulunan doğum tarihleri, sigortalının bu Kanuna göre ilk defa çalışmaya başladığı tarihten sonra doğan çocuklarının ise nüfus kütüğüne ilk olarak yazılan doğum tarihleri esas alınır.</p>\n\n<p>&nbsp;</p>\n\n<p>İş kazası, meslek hastalığı, malüllük, yaşlılık ve ölüm sigortalarından gelir ve aylık tahsisleri ile sermaye değerinin hesabında, iş kazasının olduğu veya meslek hastalığının hekim raporuyla ilk defa tespit edildiği veya sigortalıların bu Kanuna ve bu Kanunla yürürlükten kaldırılmış kanunlara tabi olarak ilk defa çalışmaya başladığı tarihten sonraki yaş düzeltmeleri dikkate alınmaz.(...)&quot; hükmü yer almış, aynı Kanun'un 104. maddesinde de; &quot;Bu Kanunla yürürlükten kaldırılmayan hükümleri saklı kalmak kaydıyla, (...)8/6/1949 tarihli ve 5434 sayılı kanunlara yapılan atıflar ile ilgili mevzuatında emeklilik, malullük, vazife malullük ve sosyal sigorta haklarına, yardımlarına ve yükümlülüklerine, iştirakçiliğe ve sigortalılığa, dul, yetim ve hak sahipliği şartlarına, emekli ikramiyesine, ek ödemelere, sağlık hizmetleri veya tedavi bedellerinin ödenmesine ilişkin yapılan atıflar bu Kanunun ilgili maddelerine yapılmış sayılır, &quot;hükmüne yer verilmiştir.</p>\n\n<p>&nbsp;</p>\n\n<p>Öte yandan aynı Kanun'un geçici 4. maddesinin 4 ve 5. fıkralarında ise; &quot;Bu KanundcL aksine bir hüküm bulunmadığı takdirde; iştirakçi iken, bu Kanunun yürürlüğe girdiği tarih itibarıyla bu Kanunun 4 üncü maddesinin birinci fıkrasının (c) bendi kapsamına alınanlar, bu Kanunun yürürlüğe girdiği tarihten önce 5434 sayılı Kanun hükümlerine tabi olarak çalışmış olup bu Kanunun 4 üncü maddesinin birinci fıkrasının (c) bendine tabi olarak yemden çalışmaya başlayanlar ile bunların dul ve yetimleri hakkında bu Kanunla yürürlükten kaldırılan hükümleri de dahil 5434 sayılı Kanun hükümlerine göre işlem yapılır.(...)</p>\n\n<p>&nbsp;</p>\n\n<p>Bu madde kapsamına girenlerin aylıklarının bağlanması, artırılması, azaltılması, kesilmesi, yeniden bağlanması, toptan ödemeleri, ilgi devamı, ihya ve borçlanmaları, diğer ödemeler ve yardımlar ile emeklilik ikramiyeleri hakkında bu Kanunla yürürlükten kaldırılan hükümleri de dahil 5434 sayılı Kanun hükümlerine göre işlem yapılır ve bu maddenin uygulanmasında mülga 2829 sayılı Kanun hükümleri ayrıca dikkate alınır.(,..)&quot; düzenlemesi yer almıştır.</p>\n\n<p>&nbsp;</p>\n\n<p>Dosyanın incelenmesinden; Ankara ... Noteri olarak görev yapan davacıya, 65 yaşını dolduracağı 01.03.2015 tarihinde yaş tahdidine tabi tutulacağının bildirilmesi üzerine, davacı tarafından; &quot;01.03.1950 olan doğum tarihinin İkizdere Asliye Hukuk Mahkemesinin 07.05.1968 tarih ve E: 1968/71, K: 1977/123 sayılı kararıyla 01.03.1952 tarihi olarak düzeltildiği, dolayısıyla bu tarih esas alınarak yaş tahdidine tabi tutulması gerektiği&quot; ileri sürülerek söz konusu işlemin geri alınması istemiyle davalı idareye başvuruda bulunulduğu, bu başvurunun; &quot;Noterlerin yaş tahdidine tabi tutulurken yaşlarının hesabında 1512 sayılı Noterlik Kanunu'nun atıfta bulunduğu Türkiye Cumhuriyeti Emekli Sandığı Kanunu hükümlerinin uygulanacağı, anılan Kanunun 105. maddesine göre, iştirakçilerin yaşlarının hesaplanmasında 18 yaşından önce yapılan yaş düzeltmelerinin dikkate alınacağı, ancak 18 yaşından sonra yapılan yaş düzeltmelerinin dikkate alınmayacağı, her ne kadar anılan Kanunun 105.maddesi 5510 sayılı Kanunun 106. maddesiyle yürürlükten kaldırılmış ise de, geçiş hükümlerinin düzenlendiği 5510 sayılı Kanunun geçici 4.maddesine göre iştirakçilerin yaşlarının hesaplanmasında 5434 sayılı Kanunun yürürlükten kaldırılan hükümlerinin uygulanması zorunluluğunun bulunduğu, bu sebeple davacının 18 yaşından sonra yapılan yaş düzeltmesinin dikkate alınmayacağı&quot; gerekçesiyle reddedilmesi üzerine bakılan davanın açıldığı anlaşılmıştır.</p>\n\n<p>&nbsp;</p>\n\n<p>Yukarıda yer verilen mevzuat hükümlerinin birlikte değerlendirilmesinden; noterlerin 65 yaşını tamamladıklarında yaş haddine tabi tutulacağı ve yaşın hesabında da 1512 sayılı &quot;Noterlik Kanunu'nun atıfta bulunduğu Emekli Sandığı Kanunu hükümlerinin kıyasen uygulanacağı, ancak 5434 sayılı Emekli Sandığı Kanunu'nun 105. maddesi 5510 sayılı Kanun'un 106. maddesi ile yürürlükten kaldırılmış olup, yine aynı Kanun'un 104. maddesinde de, bu Kanunla yürürlükten kaldırılmayan hükümleri saklı kalmak kaydıyla, 5434 sayılı Kanuna yapılan atıfların bu Kanun'un ilgili maddelerine yapılmış sayılacağı belirtildiğinden, davacının yaşının hesaplanmasında 5510 sayılı Kanun'un &quot;Yaş&quot; başlıklı 57. maddesinin uygulanması gerekmektedir.</p>\n\n<p>&nbsp;</p>\n\n<p><span style=\"font-weight: bold;\">5510 sayılı Kanun'un 57. maddesinde ise, sigortalıların yaşlarının hesaplanmasında 5510 sayılı Kanuna ve bu Kanunla yürürlükten kaldırılmış kanunlara tabi olarak ilk defa çalışmaya başladığı tarihten sonraki yaş düzeltmelerinin dikkate alınmayacağının hüküm altına alındığı, buradan hareketle bu tarihten önceki yaş düzeltmelerinin dikkate alınacağı sonucuna varılmaktadır.</span></p>\n\n<p>&nbsp;</p>\n\n<p>Bu durumda; 01.03.1950 olan doğum tarihi İkizdere Asliye Hukuk Mahkemesi'nin 07.05.1968 tarih ve E: 1968/71, K:1977/123 sayılı kararıyla 01.03.1952 tarihi olarak.,, düzeltilen davacının, yaş düzeltmesinin &quot;5510 sayılı Kanuna ve bu Kanunla yürürlükten kaldırılmış kanunlara tabi olarak&quot;<span style=\"font-weight: bold;\"> ilk defa çalışmaya başladığı tarihten önce yapıldığı anlaşıldığından, yaş düzeltmesi dikkate alınmayarak davacının yaş tahdidine tabi tutulmasına ilişkin dava konusu işlemde, dolayısıyla münhal noterliklere ilişkin olarak 30.12.2014 tarih ve 29221 sayılı Resmi Gazete'de yayımlanan ilanın Ankara ... Noterliği'ne ilişkin kısmında hukuka uygunluk görülmemiştir.</span></p>\n\n<p>&nbsp;</p>\n\n<p>Her ne kadar davalı idarece, 5434 sayılı Emekli Sandığı Kanunu'nun 105. maddesi</p>\n\n<p>&nbsp;</p>\n\n<p>5510 sayılı Kanun'un 106. maddesi ile yürürlükten kaldırılmış ise de, geçiş hükümlerinin düzenlendiği 5510 sayılı Kanun'un geçici 4.maddesine göre iştirakçilerin yaşlarının hesaplanmasında 5434 sayılı Kanun'un yürürlükten kaldırılan hükümlerinin uygulanması zorunluluğunun bulunduğu ileri sürülmekte ise de; 5510 sayılı Kanun'un Geçici 4. maddesinin bakılan uyuşmazlıkta uygulanma olanağı bulunmadığından, davalı idarenin bu iddiasına itibar edilmemiştir.</p>\n\n<p>&nbsp;</p>\n\n<p>Öte yandan, dava konusu işlemlerin nitelikleri dikkate alındığında uygulanmaları halinde telafisi güç ve imkansız zararlara sebebiyet verebilecekleri de açıktır.</p>\n\n<p>&nbsp;</p>\n\n<p>Açıklanan nedenlerle; hukuka aykırılığı açık olan dava konusu işlemlerin; uygulanmaları halinde telafisi güç zararlar doğabileceğinden 2577 sayılı Kanunun 27.maddesi uyarınca teminat alınmaksızın yürütmesinin durdurulmasına, kararın tebliğinden itibaren 7 gün içerisinde Ankara Bölge İdare Mahkemesi'ne itiraz yolu açık olmak üzere 24/03/201 5 tarihinde oybirliğiyle karar verildi.</p>\n\n<p>E/K 08.04.2015 </p>\n\n<hr style=\"height:0px; color:#000000; border-width:0; background-color:#000000;\" /><p>T.C.</p>\n\n<p style=\"line-height: 1.80;\">DANIŞTAY SEKİZİNCİ DAİRESİ 16.05.1983 TARİHLİ 1994/3114 ESAS</p>\n\n<p style=\"line-height: 1.80;\">1994/999</p>\n\n<p style=\"line-height: 1.80;\">KARAR</p>\n\n<p style=\"line-height: 1.80;\">DAVACININ 18 YAŞINI DOLDURDUKTAN SONRA YAPTIRMIŞ OLDUĞU YAŞ DÜZELTİLMESİ KABUL EDİLMEYEREK 65 YAŞI DOLDURDUĞU NEDENİYLE EMEKLİYE SEVKİNDE 1512 SAYILI KANUNUN 56.MADDESİNE VE 5434 SAYILI KANUNUN 105.MADDESİNE AYKIRILIK BULUNMADIĞI HK.&lt;</p>\n\n<p style=\"line-height: 1.80;\">Dava dosyasının incelenmesinden, noter olan davacının 1333 olan doğum tarihini, Asliye Hukuk Mahkemesi kararı ile 1338 olarak düzeltildiği, davalı idarenin ise düzeltilmiş doğum tarihini almayarak 1333 doğum tarihine göre 65 yaşını doldurduğu 1.7.1982 gününden itibaren emekliye sevk kararı aldığı davanın bu kararın iptali istemi ile açıldığı anlaşılmıştır.</p>\n\n<p style=\"line-height: 1.80;\">1512 sayılı Noterlik Kanununun 56.maddesinde, Noterlerin 65 yaşını tamamladıklarında yaş haddine tabi tutulacakları, yaşın hesabında T.C.Emekli Sandığı Kanunu hükümlerinin kıyasen uygulanacağı hükme bağlanmıştır. 5434 sayılı T.C.Emekli Sandığı Kanununun 105.mad desinde ise,18 yaşın doldurulmasından sonra yapılan yaş düzeltilmelerinin emeklilik yaşının hesabında nazara alınmayacağı öngörülmüştür. Davacının doğum tarihinin ise 18 yaşının doldurulmasından sonra düzeltilmiş olması nedeniyle, düzeltilen şekliyle yaş hesabına sözü edilen madde hükmü uyarınca olanak bulunmamaktadır.</p>\n\n<p style=\"line-height: 1.80;\">Öte yandan davacının durumu T.C.Emekli Sandığı Kanununun konu ile ilgili geçici Maddeleri kapsamına da girmektedir.</p>\n\n<p style=\"line-height: 1.80;\">Davacı vekilinin ileri sürdüğü 15.11.1960 gün ve 19 sayılı Milli Birlik Komitesi kararı; yürürlükten kalkmış bulunan 3456 sayılı Noterlik Kanununun 18.maddesi ile ilgili olduğundan ve işlem 1512 sayılı Noterlik Kanununa göre tesis edildiğinden konu ile ilgisi bulunmamaktadır. Kaldı ki söz konusu yorum kararında, yaş düzeltmelerinin, kötüye kullanmaya elverişli olmaları nedeniyle, noter ve noter yardımcılarının da yaptıracakları yaş düzeltmelerinin geçerli sayılmamasının uygun olacağı belirtilmiştir.</p>\n\n<p style=\"line-height: 1.80;\">Açıklanan nedenlerle davacının düzeltilmiş doğum tarihi nazara alınmayarak emekliye ayrılması yolundaki davalı idare işleminde yasa hükümlerine aykırılık görülmediğinden dayanaktan yoksun davanın reddine karar verildi.</p>\n\n<p style=\"line-height: 1.80;\">(DAN danDER; SAYI:5253) BŞ/YÖ</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"noterin-hukuki-sorumlulugu-hak-mahkeme-kararlari-34.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 20.08.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:26:17.932987"
}