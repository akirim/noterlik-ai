{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\noterlik-kanununun-119-maddesinin-uygulanmasina-dair-yonetmelik.html",
    "title": "NOTERLİK KANUNUNUN 119. MADDESİNİN UYGULANMASINA DAİR YÖNETMELİK",
    "description": "Resmi Gazete 19.04.1972 tarih 14164 sayı   BİRİNCİ KISIM Uygulama alanı Kapsam: Madde 1- 18 Ocak 1972 gün 1512 sayılı Noterlik Kanunu’nun 119 uncu maddesi ile buna ilişkin 1",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ NOTERLİK KANUNUNUN 119. MADDESİNİN UYGULANMASINA DAİR YÖNETMELİK Email Gönder NOTERLİK KANUNUNUN 119. MADDESİNİN UYGULANMASINA DAİR YÖNETMELİK << Fihrist-Ana sayfa >> NOTERLİK KANUNUNUN 119. MADDESİNİN UYGULANMASINA DAİR YÖNETMELİK GENELGE     GENEL YAZI    TÜM GEN. G. YAZI    GEN. G. YAZI ÖZET    BİRLEŞ. GEN    TÜM DANIŞ GÖRÜŞ    T.N.B MEVZ Resmi Gazete 19.04.1972 tarih 14164 sayı BİRİNCİ KISIM Uygulama alanı Kapsam: Madde 1- 18 Ocak 1972 gün 1512 sayılı Noterlik Kanunu’nun 119 uncu maddesi ile buna ilişkin 115, 118 ve 120 nci maddelerine göre harç, vergi ve resimlerin noterlerce makbuz karşılığında tahsili ve bunların ilgili vergi dairesi veya belediyelere yatırılması bu yönetmelik hükümleri dairesinde yapılır. İKİNCİ KISIM BİRİNCİ BÖLÜM Noterlerce kullanılması zorunlu olan basılı kağıtlar; Noterlik Makbuzu; Madde 2- Noterliklerde, Maliye Bakanlığı tarafından bastırılacak seri numaralı özel makbuzların kullanılması zorunludur. Bu makbuz, noterlik makbuzu adını taşıyıp, noterlik kaşesini, ilgilinin adı ve soyadı, noterlik yevmiye numarası, asıl ve örnekler için alınan harç, damga vergisi, kontrato resim, değerli kağıt, sair ve toplam sütunlarını ihtiva eder. En sonunda toplam olarak tahsil olunan paranın alındığı tarih yazılarak, noter veya bu konuda yetkili kıldığı memurunun imzası ve noterlik mührü ile onaylanır. (Değişen ifade (1) Yürürlük: 1.6.1987) Bu makbuz üç nüsha olarak düzenlenir. Birincisi nüshası ilgilisine verilir. İkinci nüshası işlem yapılan belgelere eklenir. Üçüncü nüshası ise noterlik dairesinde saklanır. Ancak makbuz, bilgisayar kullananlarca iki nüsha olarak (bilgisayar hafızasına kayıt hariç) düzenlenir. Birinci nüshası ilgilisine verilir. İkinci nüshası işlem yapılan belgelere eklenir ve noterlik dairesinde saklanır. (1). Değişmeden önceki metin Bu makbuz üç nüsha olarak düzenlenir. Birinci nüshası ilgilisine verilir. Diğer nüshası Yönetmeliğin 3 üncü maddesine göre, düzenlenecek beyannamelere eklenir. Son nüshası ise noterlik dairesinde saklanır. 1512 sayılı Noterlik Kanununun 118 inci maddesinde sözü edilen makbuz aynı Kanununun 115 inci maddesine göre, Maliye Bakanlığınca bastırılacak seri numaralı özel makbuzdur. Harç, vergi ve resimlerin yatırılmasına ilişkin beyanname: Madde 3- Yönetmeliğin 5 inci maddesinde anılan devrelere ait noterlerce tahsil olunan harç ve vergiler için, her ayın 15 inci ve sonuncu günlerini izleyen 7 iş günlük süre içinde, iki nüsha olarak düzenlenecek bir beyanname (bildirim) noterliğin bağlı bulunduğu vergi dairesine verilir. Maliyeden temin edilecek örneğine uygun bu beyanname (noterlerce yapılacak makbuz karşılığında ödemelere ait bildirim) başlığını taşıyıp, tahakkuk fişinin tarih ve numarası, hesap numarası, beyannamenin taalluk ettiği devre, hangi vergi dairesine verileceği, bildirimi yapan noterin unvanı, adı ve soyadı ile iş adresi, sıra numarası ile noterlik işleminin tarihi, yevmiye numarası, işlemin niteliği, işlemin ihtiva ettiği belli para, imza adedi ve bu işlemden alman harç ve damga vergilerinin yazılacağı sütunlar ile toplam sütunlarını ihtiva etmektedir. Bu beyannamenin sonunda bildirimi veren noterin onaylayacağı bir kısım ile beyannamenin verildiği tarihin yazılacağı ve damga pulunun yapıştırılacağı kısımlar bulunmaktadır. Bu beyanname, harç ve damga vergisinin aynı vergi dairesine yatırılması halinde iki nüsha ve ayrı vergi dairelerine yatırılması gereken hallerde ise dört nüsha olarak düzenlenir. Her iki halde de bu beyannameden bir kopya çıkartılarak noterlikte saklanır. Noterlerce yine aynı süreler içinde tahsil olunan kontrato resmi için de, yukarıdaki bilgileri kapsayan iki nüsha beyanname doldurularak ilgili belediye dairesine verilir. Bu beyannameden dahi bir kopya fazla çıkartılarak noterlikte saklanır. Kaldırılan fıkra (2) (Yürürlük: 1.6.1987) Vergi dairesine verilecek beyannameye, ilgili olduğu dönemler içinde yapılmış işlemlere ait yönetmeliğin 2 nci maddesine göre düzenlenen makbuzların birer örneği de eklenir. Kaldırılan fıkra (3) (Yürürlük: 1.6.1987) Hare ve verginin avrı vergi dairelerine yatırılması gereken hallerde veya avm işlemde hare ve vergiden başka kontrato resmi de alınmış ise, ilgili vergi veya belediye dairesine verilecek diğer beyannamelere, isleme ait makbuzun noter veya vekili tarafından onaylanmış birer örneğinin eklenmesi zorunludur. Değiştirilen fıkra (4) (Yürürlük: 1.6.1987) Vergi dairesine verilecek beyannamede, beyannamenin kapsadığı dönemin ilk ve son işlemlerin yevmiye tarih ve numaralarının, harç, damga vergisi ve değerli kağıt bedellerinin ayrı ayrı tahsilat rakamları ve bunlara ilişkin işlem sayıları icmalen bildirilir. Beyannamenin altı pul yapıştırılarak noterce, mühür tatbiki ve imzalanarak onaylanır (4) Değişmeden önceki hali Bir donemde yapılan işlemlerin fazlalığı sebebiyle hepsinin bir beyannameye sığdırılması halinde, birden fazla beyanname kullanılır. Bu takdirde beyannamelerin sıra numarası teselsül ettirilir. Ancak, her beyannamenin altının toplamı alındıktan sonra noter tarafından mühürlenir ve bu toplamlar müteakip beyannamenin ilk satırına “Nakli Yekun” olarak yazılır. Kaldırılan fıkra (5) (Yürürlük: 1.6.1987) Birden fazla beyanname kullanılan dönemler için, sadece son beyannamenin altı pullanarak noterce mühür ve imzalanmak suretiyle onaylanır. Noterlik makbuzu ve beyannamelerin doldurulma usulü: Madde 4- Noterlik makbuzu ve beyannamelerdeki kayıtların okunaklı yazılması, üzerlerinde kazıntı ve silinti yapılmaması zorunludur. Yanlış yazılan kayıt ve rakamlar okunabilecek şekilde çizilip doğrusu yazılır ve altı düzenleyen tarafından imza edilir. İKİNCİ BÖLÜM Harç, vergi ve resimlerin yatırılmasına ilişkin işlemler. Harç vergi ve resimlerin yatırma süresi: Madde 5- Noterliklerce ilgilisinden makbuz karşılığı tahsil olunan harç, vergi ve resimler, bir beyanname ile birlikte her ayın 1 ile 15 inci ve 16 ile sonuncu günlerine ait iki dönem için 15 inci ve sonuncu günleri izleyen 7 iş günü içinde ilgili dairelere yatırılır. Harç, vergi ve resimlerin havale ile gönderilmesi: Madde 6- Yukarıdaki maddelerde belirtilen dönemlerde tahsil olunan harç, vergi ve resimler dönemleri izleyen 7 işgünü içinde doğrudan doğruya ilgili vergi dairesi veya belediyeye yatırabileceği gibi, posta veya banka havalesi ile de gönderilebilir. Bu halde dahi, Yönetmeliğin 3 üncü maddesine göre, düzenlenecek beyannamelerin aynı süre içinde ilgili dairelere tevdii zorunludur. Paranın havale ile gönderildiği hallerde, havale makbuzunun da beyanname nüshaları ile birlikte ilgili dairelere ibrazı gereklidir. Havale makbuzu, vergi dairesince görülüp tarih ve numarası beyannamelere dercedildikten sonra saklanmak üzere notere iade olunur. Harç, vergi ve resimlerin yatırıldığı dairelerce yapılacak işlem: Madde 7- Değiştirilen ifade 6 (Yürürlük: 1.6.1987) Noterliklerce vergi dairesine yatırılan hare ve vergiye ilişkin beyannamenin bir nüshası vergi dairesinde alıkonulur Beyannamenin diğer nüshasının altına verildiği tarih yazılıp, onaylanmakla beraber, (Kapsadığı para vezneye yatırılmıştır) veya (kapsadığı paranın posta veya banka havalesi ile gönderildiğine dair makbuz ibraz edilmiştir) şerhi verilerek ve bu şerh dahi ilgili dairece resmi mühür ve imza ile onaylandıktan sonra notere verilir. Notere ayrıca yatırdığı para için bir de makbuz verilir. Noterlerce tahsil olunan kontrato resimlerinin ilgili belediyeye yatırılması sırasında da yukarıdaki fıkra esasları dairesinde işlem yapılır. (6) Değişmeden önceki hali Noterlerce vergi dairesine yatırılan hare ve vergi ile birlikte verilen beyannamelerin bir nüshası ile makbuz örnekleri vergi dairesinde alıkonulur). Notere iade olunacak beyanname ve verilecek makbuz hakkında yapılacak işlem ile noter hissesinin ödenmesi: Madde 8- 7 nci maddede anılan şerhlerden biri verilerek notere iade olunacak beyanname nüshaları Noterlik Kanunu’nun 71 inci maddesi uyarınca düzenlenecek aylık cetvel ile birlikte Türkiye Noterler Birliğine gönderilir. İlgili dairece verilecek makbuz ise noterlikte saklanır. İlgili vergi dairelerince verilecek makbuz noter hissesinin ödenmesi sırasında Maliye Dairesine tevdi olunacağı cihetle, bu makbuzun noterce çıkartılacak onaylı bir örneği noterlikte saklanır. Harç ve verginin posta veya banka havalesi ile gönderilmesi halinde ise, vergi dairesince notere, noter hissesinin ödenmesine esas olmak üzere, tahsil edilen harç ve vergi miktarını gösteren bir belge verilir. Geç yatırılma halinde yapılacak işlem: Madde 9- Kanunda gösterilen süreler içinde harç, vergi ve resimleri ilgili dairelere yatırmayan, banka veya posta havalesi ile göndermeyen noter veya noter vekillerinden, Noterlik Kanunu’nun 120 nci maddesine göre, gecikme zammı alınır. Bu zam Türkiye Noterler Birliği hesabına yatırılır. Noterden tahsilatı yapan memur gecikme varsa, durumu, Noterlik Kanunu’nun 120 nci maddesinin son fıkrası hükmü saklı kalmak kaydı ile Türkiye Noterler Birliğine bildirmekle yükümlüdür. Noterler, ilgililerinden hare, vergi ve resim karşılığı tahsil ettikleri parayı noterlik dairesinde veya bankada bulundurmak zorunluğundadırlar. ÜÇÜNCÜ BÖLÜM Son hükümler Denetim: Madde 10- Noterlik Kanunu’nun 119 uncu maddesi ile bu yönetmelik hükümlerinin uygulanması hususları, Cumhuriyet Savcıları ve Adalet Müfettişlerince yapılacak teftişlerde denetlenir ve teftiş sonuçları teftiş raporunda ayrıca açıklanır. Yönetmelikteki noter deyimi: Madde 11- Bu Yönetmelik hükümleri noterler, geçici yetkili noter yardımcıları ile Noterlik Kanununa göre görevlendirilen noter vekilleri hakkında da uygulanır. Örnekler: Madde 12- Bu Yönetmelik hükümlerine göre, düzenlenmesi gereken makbuz ve beyanname (Bildirim) örnekleri yönetmeliğe eklenmiştir, Yönetmeliğin kanuni dayanağı: Madde 13- Bu Yönetmelik 18 Ocak 1972 gün ve 1512 sayılı Noterlik Kanununun 119 uncu maddesinin son fıkrası hükmü gereğince hazırlanmıştır. Yürürlük tarihi: Madde 14- Bu Yönetmelik hükümleri 5 Mayıs 1972 tarihinde yürürlüğe girer. Güncelleme: 18.10.2020 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fnoterlik-kanununun-119-maddesinin-uygulanmasina-dair-yonetmelik.html",
        "title": "",
        "target": "",
        "type": "internal"
      },
      {
        "text": "NOTERLİK KANUNUNUN 119. MADDESİNİN UYGULANMASINA DAİR YÖNETMELİK",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?noterlik-kanununun-119-maddesinin-uygulanmasina-dair-yonetmelik.html",
        "title": "",
        "target": "_top",
        "type": "internal"
      },
      {
        "text": "NOTERLİK KANUNUNUN 119. MADDESİNİN UYGULANMASINA DAİR YÖNETMELİK",
        "href": "http://www.resmigazete.gov.tr/arsiv/14164.pdf",
        "title": "",
        "target": "_blank",
        "type": "external"
      },
      {
        "text": "",
        "href": "genelgeler.html",
        "title": "GENELGELER",
        "target": "",
        "type": "internal"
      },
      {
        "text": "GENELGE",
        "href": "genelgeler.html",
        "title": "GENELGELER",
        "target": "",
        "type": "internal"
      },
      {
        "text": "GENEL YAZI",
        "href": "genel-yazilar.html",
        "title": "GENEL YAZILAR",
        "target": "",
        "type": "internal"
      },
      {
        "text": "TÜM GEN. G. YAZI",
        "href": "genelge-ve-genel-yazilarin-tumu.html",
        "title": "GEN.VE GENEL YAZILARIN TÜMÜ",
        "target": "",
        "type": "internal"
      },
      {
        "text": "GEN. G. YAZI ÖZET",
        "href": "genelge-ve-genel-yazilar-islemlere-gore.html",
        "title": "GENELGE VE GENEL YAZI ÖZETLERİ",
        "target": "",
        "type": "internal"
      },
      {
        "text": "BİRLEŞ. GEN",
        "href": "genelgeler-birlestirilmis-genelgeler.html",
        "title": "BİRLEŞTİRİLMİŞ GENELGELER",
        "target": "",
        "type": "internal"
      },
      {
        "text": "TÜM DANIŞ GÖRÜŞ",
        "href": "tnb-danismanlik-goruslerinin-tumu.html",
        "title": "DANIŞMANLIK GÖRÜŞLERİNİN TÜMÜ",
        "target": "",
        "type": "internal"
      },
      {
        "text": "T.N.B MEVZ",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "Güncelleme: 18.10.2020",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "NOTERLİK KANUNUNUN 119. MADDESİNİN UYGULANMASINA DAİR YÖNETMELİK"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>NOTERLİK KANUNUNUN 119. MADDESİNİN UYGULANMASINA DAİR YÖNETMELİK</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Resmi Gazete 19.04.1972 tarih 14164 sayı &nbsp; BİRİNCİ KISIM Uygulama alanı Kapsam: Madde 1- 18 Ocak 1972 gün 1512 sayılı Noterlik Kanunu’nun 119 uncu maddesi ile buna ilişkin 1\" />\n\n   <link rel=\"canonical\" content=\"noterlikrehberi.net/rehber/index.html?noterlik-kanununun-119-maddesinin-uygulanmasina-dair-yonetmelik.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"noterlik-kanununun-119-maddesinin-uygulanmasina-dair-yonetmelik.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"NOTERLİK KANUNUNUN 119. MADDESİNİN UYGULANMASINA DAİR YÖNETMELİK\",\n\n   mailsubject: \"Tavsiye: Noterlik Rehberi - NOTERLİK KANUNUNUN 119. MADDESİNİN UYGULANMASINA DAİR YÖNETMELİK &nbsp; &nbsp;GENELGE &nbsp; &nbsp;GENEL YAZI&nbsp; &nbsp;TÜM GEN. G. YAZI&nbsp; &nbsp;GEN. G. YAZI ÖZET&nbsp; &nbsp;BİRLEŞ. GEN&nbsp; &nbsp;TÜM DANIŞ GÖRÜŞ&nbsp; &nbsp;T.N.B MEVZ\",\n\n   sharesubject: \"Noterlik Rehberi - NOTERLİK KANUNUNUN 119. MADDESİNİN UYGULANMASINA DAİR YÖNETMELİK &nbsp; &nbsp;GENELGE &nbsp; &nbsp;GENEL YAZI&nbsp; &nbsp;TÜM GEN. G. YAZI&nbsp; &nbsp;GEN. G. YAZI ÖZET&nbsp; &nbsp;BİRLEŞ. GEN&nbsp; &nbsp;TÜM DANIŞ GÖRÜŞ&nbsp; &nbsp;T.N.B MEVZ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"NOTERLIK-KANUNUNUN-119-MADDESININ-UYGULANMASINA-DAIR-YONETMELIK\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"noterlik-kanununun-119-maddesinin-uygulanmasina-dair-yonetmelik.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?noterlik-kanununun-119-maddesinin-uygulanmasina-dair-yonetmelik.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?noterlik-kanununun-119-maddesinin-uygulanmasina-dair-yonetmelik.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?noterlik-kanununun-119-maddesinin-uygulanmasina-dair-yonetmelik.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?noterlik-kanununun-119-maddesinin-uygulanmasina-dair-yonetmelik.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fnoterlik-kanununun-119-maddesinin-uygulanmasina-dair-yonetmelik.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>NOTERLİK KANUNUNUN 119. MADDESİNİN UYGULANMASINA DAİR YÖNETMELİK</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?noterlik-kanununun-119-maddesinin-uygulanmasina-dair-yonetmelik.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: center;\"><a href=\"http://www.resmigazete.gov.tr/arsiv/14164.pdf\" target=\"_blank\" onclick=\"return HMTrackTopiclink(this);\" class=\"weblink\">NOTERLİK KANUNUNUN 119. MADDESİNİN UYGULANMASINA DAİR YÖNETMELİK</a></p>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; <a href=\"genelgeler.html\" class=\"topiclink\" title=\"GENELGELER\"> </a></span><span class=\"f_Templatebuton_9\" style=\"font-size: 13px;\"><a href=\"genelgeler.html\" class=\"topiclink\" title=\"GENELGELER\">GENELGE </a>  &nbsp; <a href=\"genel-yazilar.html\" class=\"topiclink\" title=\"GENEL YAZILAR\">GENEL YAZI</a>  &nbsp; <a href=\"genelge-ve-genel-yazilarin-tumu.html\" class=\"topiclink\" title=\"GEN.VE GENEL YAZILARIN TÜMÜ\">TÜM GEN. G. YAZI</a>  &nbsp; <a href=\"genelge-ve-genel-yazilar-islemlere-gore.html\" class=\"topiclink\" title=\"GENELGE VE GENEL YAZI ÖZETLERİ\">GEN. G. YAZI ÖZET</a>  &nbsp; <a href=\"genelgeler-birlestirilmis-genelgeler.html\" class=\"topiclink\" title=\"BİRLEŞTİRİLMİŞ GENELGELER\">BİRLEŞ. GEN</a>  &nbsp; <a href=\"tnb-danismanlik-goruslerinin-tumu.html\" class=\"topiclink\" title=\"DANIŞMANLIK GÖRÜŞLERİNİN TÜMÜ\">TÜM DANIŞ GÖRÜŞ</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZ</a></span></p>\n\n<p class=\"p_Templatebuton_9\"><span class=\"f_Templatebuton_9\">&nbsp;</span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><span style=\"font-size: 13px;\">Resmi Gazete</span></p>\n\n<p style=\"text-align: center;\"><span style=\"font-size: 13px;\">19.04.1972 tarih</span></p>\n\n<p style=\"text-align: center;\"><span style=\"font-size: 13px;\">14164 sayı</span></p>\n\n<p>&nbsp;</p>\n\n<p>BİRİNCİ KISIM</p>\n\n<p>Uygulama alanı</p>\n\n<p>Kapsam:</p>\n\n<p><span style=\"font-weight: bold;\">Madde 1- </span>18 Ocak 1972 gün 1512 sayılı Noterlik Kanunu’nun 119 uncu maddesi ile buna ilişkin 115, 118 ve 120 nci maddelerine göre harç, vergi ve resimlerin noterlerce makbuz karşılığında tahsili ve bunların ilgili vergi dairesi veya belediyelere yatırılması bu yönetmelik hükümleri dairesinde yapılır.</p>\n\n<p>&nbsp;</p>\n\n<p>İKİNCİ KISIM</p>\n\n<p>BİRİNCİ BÖLÜM</p>\n\n<p>Noterlerce kullanılması zorunlu olan basılı kağıtlar;</p>\n\n<p>Noterlik Makbuzu;</p>\n\n<p><span style=\"font-weight: bold;\">Madde 2- </span>Noterliklerde, Maliye Bakanlığı tarafından bastırılacak seri numaralı özel makbuzların kullanılması zorunludur.</p>\n\n<p>Bu makbuz, noterlik makbuzu adını taşıyıp, noterlik kaşesini, ilgilinin adı ve soyadı, noterlik yevmiye numarası, asıl ve örnekler için alınan harç, damga vergisi, kontrato resim, değerli kağıt, sair ve toplam sütunlarını ihtiva eder. En sonunda toplam olarak tahsil olunan paranın alındığı tarih yazılarak, noter veya bu konuda yetkili kıldığı memurunun imzası ve noterlik mührü ile onaylanır.</p>\n\n<p>&nbsp;</p>\n\n<p>(Değişen ifade (1) Yürürlük: 1.6.1987) Bu makbuz üç nüsha olarak düzenlenir. Birincisi nüshası ilgilisine verilir. İkinci nüshası işlem yapılan belgelere eklenir. Üçüncü nüshası ise noterlik dairesinde saklanır. Ancak makbuz, bilgisayar kullananlarca iki nüsha olarak (bilgisayar hafızasına kayıt hariç) düzenlenir. Birinci nüshası ilgilisine verilir. İkinci nüshası işlem yapılan belgelere eklenir ve noterlik dairesinde saklanır.</p>\n\n<p>&nbsp;</p>\n\n<p>(1). Değişmeden önceki metin</p>\n\n<p>Bu makbuz üç nüsha olarak düzenlenir. Birinci nüshası ilgilisine verilir. Diğer nüshası Yönetmeliğin 3 üncü maddesine göre, düzenlenecek beyannamelere eklenir. Son nüshası ise noterlik dairesinde saklanır.</p>\n\n<p>1512 sayılı Noterlik Kanununun 118 inci maddesinde sözü edilen makbuz aynı Kanununun 115 inci maddesine göre, Maliye Bakanlığınca bastırılacak seri numaralı özel makbuzdur.</p>\n\n<p>&nbsp;</p>\n\n<p>Harç, vergi ve resimlerin yatırılmasına ilişkin beyanname:</p>\n\n<p><span style=\"font-weight: bold;\">Madde 3- </span>Yönetmeliğin 5 inci maddesinde anılan devrelere ait noterlerce tahsil olunan harç ve vergiler için, her ayın 15 inci ve sonuncu günlerini izleyen 7 iş günlük süre içinde, iki nüsha olarak düzenlenecek bir beyanname (bildirim) noterliğin bağlı bulunduğu vergi dairesine verilir. Maliyeden temin edilecek örneğine uygun bu beyanname (noterlerce yapılacak makbuz karşılığında ödemelere ait bildirim) başlığını taşıyıp, tahakkuk fişinin tarih ve numarası, hesap numarası, beyannamenin taalluk ettiği devre, hangi vergi dairesine verileceği, bildirimi yapan noterin unvanı, adı ve soyadı ile iş adresi, sıra numarası ile noterlik işleminin tarihi, yevmiye numarası, işlemin niteliği, işlemin ihtiva ettiği belli para, imza adedi ve bu işlemden alman harç ve damga vergilerinin yazılacağı sütunlar ile toplam sütunlarını ihtiva etmektedir. Bu beyannamenin sonunda bildirimi veren noterin onaylayacağı bir kısım ile beyannamenin verildiği tarihin yazılacağı ve damga pulunun yapıştırılacağı kısımlar bulunmaktadır.</p>\n\n<p>&nbsp;</p>\n\n<p>Bu beyanname, harç ve damga vergisinin aynı vergi dairesine yatırılması halinde iki nüsha ve ayrı vergi dairelerine yatırılması gereken hallerde ise dört nüsha olarak düzenlenir. Her iki halde de bu beyannameden bir kopya çıkartılarak noterlikte saklanır.</p>\n\n<p>&nbsp;</p>\n\n<p>Noterlerce yine aynı süreler içinde tahsil olunan kontrato resmi için de, yukarıdaki bilgileri kapsayan iki nüsha beyanname doldurularak ilgili belediye dairesine verilir. Bu beyannameden dahi bir kopya fazla çıkartılarak noterlikte saklanır.</p>\n\n<p>&nbsp;</p>\n\n<p>Kaldırılan fıkra (2) (Yürürlük: 1.6.1987) Vergi dairesine verilecek beyannameye, ilgili olduğu dönemler içinde yapılmış işlemlere ait yönetmeliğin 2 nci maddesine göre düzenlenen makbuzların birer örneği de eklenir.</p>\n\n<p>Kaldırılan fıkra (3) (Yürürlük: 1.6.1987) Hare ve verginin avrı vergi dairelerine yatırılması gereken hallerde veya avm işlemde hare ve vergiden başka kontrato resmi de alınmış ise, ilgili vergi veya belediye dairesine verilecek diğer beyannamelere, isleme ait makbuzun noter veya vekili tarafından onaylanmış birer örneğinin eklenmesi zorunludur.</p>\n\n<p>&nbsp;</p>\n\n<p>Değiştirilen fıkra (4) (Yürürlük: 1.6.1987) Vergi dairesine verilecek beyannamede, beyannamenin kapsadığı dönemin ilk ve son işlemlerin yevmiye tarih ve numaralarının, harç, damga vergisi ve değerli kağıt bedellerinin ayrı ayrı tahsilat rakamları ve bunlara ilişkin işlem sayıları icmalen bildirilir. Beyannamenin altı pul yapıştırılarak noterce, mühür tatbiki ve imzalanarak onaylanır</p>\n\n<p>(4) Değişmeden önceki hali Bir donemde yapılan işlemlerin fazlalığı sebebiyle hepsinin bir beyannameye sığdırılması halinde, birden fazla beyanname kullanılır. Bu takdirde beyannamelerin sıra numarası teselsül ettirilir. Ancak, her beyannamenin altının toplamı alındıktan sonra noter tarafından mühürlenir ve bu toplamlar müteakip beyannamenin ilk satırına “Nakli Yekun” olarak yazılır.</p>\n\n<p>&nbsp;</p>\n\n<p>Kaldırılan fıkra (5) (Yürürlük: 1.6.1987) Birden fazla beyanname kullanılan dönemler için, sadece son beyannamenin altı pullanarak noterce mühür ve imzalanmak suretiyle onaylanır.</p>\n\n<p>&nbsp;</p>\n\n<p>Noterlik makbuzu ve beyannamelerin doldurulma usulü:</p>\n\n<p><span style=\"font-weight: bold;\">Madde 4- </span>Noterlik makbuzu ve beyannamelerdeki kayıtların okunaklı yazılması, üzerlerinde kazıntı ve silinti yapılmaması zorunludur. Yanlış yazılan kayıt ve rakamlar okunabilecek şekilde çizilip doğrusu yazılır ve altı düzenleyen tarafından imza edilir.</p>\n\n<p>&nbsp;</p>\n\n<p>İKİNCİ BÖLÜM</p>\n\n<p>Harç, vergi ve resimlerin yatırılmasına ilişkin işlemler.</p>\n\n<p>Harç vergi ve resimlerin yatırma süresi:</p>\n\n<p><span style=\"font-weight: bold;\">Madde 5-</span> Noterliklerce ilgilisinden makbuz karşılığı tahsil olunan harç, vergi ve resimler, bir beyanname ile birlikte her ayın 1 ile 15 inci ve 16 ile sonuncu günlerine ait iki dönem için 15 inci ve sonuncu günleri izleyen 7 iş günü içinde ilgili dairelere yatırılır.</p>\n\n<p>&nbsp;</p>\n\n<p>Harç, vergi ve resimlerin havale ile gönderilmesi:</p>\n\n<p><span style=\"font-weight: bold;\">Madde 6</span>- Yukarıdaki maddelerde belirtilen dönemlerde tahsil olunan harç, vergi ve resimler dönemleri izleyen 7 işgünü içinde doğrudan doğruya ilgili vergi dairesi veya belediyeye yatırabileceği gibi, posta veya banka havalesi ile de gönderilebilir. Bu halde dahi, Yönetmeliğin 3 üncü maddesine göre, düzenlenecek beyannamelerin aynı süre içinde ilgili dairelere tevdii zorunludur. Paranın havale ile gönderildiği hallerde, havale makbuzunun da beyanname nüshaları ile birlikte ilgili dairelere ibrazı gereklidir. Havale makbuzu, vergi dairesince görülüp tarih ve numarası beyannamelere dercedildikten sonra saklanmak üzere notere iade olunur.</p>\n\n<p>&nbsp;</p>\n\n<p>Harç, vergi ve resimlerin yatırıldığı dairelerce yapılacak işlem:</p>\n\n<p><span style=\"font-weight: bold;\">Madde 7- </span>Değiştirilen ifade 6 (Yürürlük: 1.6.1987) Noterliklerce vergi dairesine yatırılan hare ve vergiye ilişkin beyannamenin bir nüshası vergi dairesinde alıkonulur Beyannamenin diğer nüshasının altına verildiği tarih yazılıp, onaylanmakla beraber, (Kapsadığı para vezneye yatırılmıştır) veya (kapsadığı paranın posta veya banka havalesi ile gönderildiğine dair makbuz ibraz edilmiştir) şerhi verilerek ve bu şerh dahi ilgili dairece resmi mühür ve imza ile onaylandıktan sonra notere verilir. Notere ayrıca yatırdığı para için bir de makbuz verilir.</p>\n\n<p>&nbsp;</p>\n\n<p>Noterlerce tahsil olunan kontrato resimlerinin ilgili belediyeye yatırılması sırasında da yukarıdaki fıkra esasları dairesinde işlem yapılır.</p>\n\n<p>&nbsp;</p>\n\n<p>(6) Değişmeden önceki hali Noterlerce vergi dairesine yatırılan hare ve vergi ile birlikte verilen beyannamelerin bir nüshası ile makbuz örnekleri vergi dairesinde alıkonulur).</p>\n\n<p>&nbsp;</p>\n\n<p>Notere iade olunacak beyanname ve verilecek makbuz hakkında yapılacak işlem ile noter hissesinin ödenmesi:</p>\n\n<p><span style=\"font-weight: bold;\">Madde 8-</span> 7 nci maddede anılan şerhlerden biri verilerek notere iade olunacak beyanname nüshaları Noterlik Kanunu’nun 71 inci maddesi uyarınca düzenlenecek aylık cetvel ile birlikte Türkiye Noterler Birliğine gönderilir. İlgili dairece verilecek makbuz ise noterlikte saklanır.</p>\n\n<p>İlgili vergi dairelerince verilecek makbuz noter hissesinin ödenmesi sırasında Maliye Dairesine tevdi olunacağı cihetle, bu makbuzun noterce çıkartılacak onaylı bir örneği noterlikte saklanır. Harç ve verginin posta veya banka havalesi ile gönderilmesi halinde ise, vergi dairesince notere, noter hissesinin ödenmesine esas olmak üzere, tahsil edilen harç ve vergi miktarını gösteren bir belge verilir.</p>\n\n<p>&nbsp;</p>\n\n<p>Geç yatırılma halinde yapılacak işlem:</p>\n\n<p><span style=\"font-weight: bold;\">Madde 9- </span>Kanunda gösterilen süreler içinde harç, vergi ve resimleri ilgili dairelere yatırmayan, banka veya posta havalesi ile göndermeyen noter veya noter vekillerinden, Noterlik Kanunu’nun 120 nci maddesine göre, gecikme zammı alınır. Bu zam Türkiye Noterler Birliği hesabına yatırılır. Noterden tahsilatı yapan memur gecikme varsa, durumu, Noterlik Kanunu’nun 120 nci maddesinin son fıkrası hükmü saklı kalmak kaydı ile Türkiye Noterler Birliğine bildirmekle yükümlüdür.</p>\n\n<p>&nbsp;</p>\n\n<p>Noterler, ilgililerinden hare, vergi ve resim karşılığı tahsil ettikleri parayı noterlik dairesinde veya bankada bulundurmak zorunluğundadırlar.</p>\n\n<p>&nbsp;</p>\n\n<p>ÜÇÜNCÜ BÖLÜM</p>\n\n<p>Son hükümler</p>\n\n<p>Denetim:</p>\n\n<p><span style=\"font-weight: bold;\">Madde 10- </span>Noterlik Kanunu’nun 119 uncu maddesi ile bu yönetmelik hükümlerinin uygulanması hususları, Cumhuriyet Savcıları ve Adalet Müfettişlerince yapılacak teftişlerde denetlenir ve teftiş sonuçları teftiş raporunda ayrıca açıklanır.</p>\n\n<p>&nbsp;</p>\n\n<p>Yönetmelikteki noter deyimi:</p>\n\n<p><span style=\"font-weight: bold;\">Madde 11-</span> Bu Yönetmelik hükümleri noterler, geçici yetkili noter yardımcıları ile Noterlik Kanununa göre görevlendirilen noter vekilleri hakkında da uygulanır.</p>\n\n<p>&nbsp;</p>\n\n<p>Örnekler:</p>\n\n<p><span style=\"font-weight: bold;\">Madde 12- </span>Bu Yönetmelik hükümlerine göre, düzenlenmesi gereken makbuz ve beyanname (Bildirim) örnekleri yönetmeliğe eklenmiştir,</p>\n\n<p>Yönetmeliğin kanuni dayanağı:</p>\n\n<p><span style=\"font-weight: bold;\">Madde 13- </span>Bu Yönetmelik 18 Ocak 1972 gün ve 1512 sayılı Noterlik Kanununun 119 uncu maddesinin son fıkrası hükmü gereğince hazırlanmıştır.</p>\n\n<p>&nbsp;</p>\n\n<p>Yürürlük tarihi:</p>\n\n<p><span style=\"font-weight: bold;\">Madde 14- </span>Bu Yönetmelik hükümleri 5 Mayıs 1972 tarihinde yürürlüğe girer.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"noterlik-kanununun-119-maddesinin-uygulanmasina-dair-yonetmelik.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 18.10.2020</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:26:24.577004"
}