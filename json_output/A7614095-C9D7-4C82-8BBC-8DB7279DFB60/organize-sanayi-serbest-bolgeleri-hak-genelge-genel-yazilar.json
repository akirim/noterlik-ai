{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\organize-sanayi-serbest-bolgeleri-hak-genelge-genel-yazilar.html",
    "title": "ORGANİZE SANAYİ VE SERBEST BÖLGELER HAK GENELGE VE GENEL YAZILAR",
    "description": "Organize Sanayi Bölgeleri,Sanayi Siteleri, Endüstri Bölgelerinin İşlemleri Hk.2023/9 sayılı genelge",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ ORGANİZE SANAYİ VE SERBEST BÖLGELER HAK GENELGE VE GENEL YAZILAR Email Gönder ORGANİZE SANAYİ VE SERBEST BÖLGELER HAK GENELGE VE GENEL YAZILAR << Fihrist-Ana sayfa >> ORGANİZE SANAYİ VE SERBEST BÖLGELER HAKKINDA GENELGE VE GENEL YAZILAR ORG.SAN.GEN VE GENEL YAZILAR    MEVZUAT    İSTİSNA VE MUAFİYET İSTİSNA GEN VE GENEL YAZILAR Organize Sanayi Bölgeleri,Sanayi Siteleri, Endüstri Bölgelerinin İşlemleri Hk.2023/9 sayılı genelge 7033 sayılı Kanunun 7 nci maddesi ile 488 sayılı Kanuna ekli (2) sayılı tablonun “IV-Ticari ve medeni işlerle ilgili kağıtlar” başlıklı bölümünün (52) numaralı fıkrasından sonra gelmek üzere aşağıdaki fıkra eklenmiştir.“53. Organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde bulunan arsaların tahsisine ilişkin olarak düzenlenen sözleşmeler ve taahhütnameler.”Söz konusu fıkradan anlaşılacağı üzere, organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde bulunan arsaların tahsisine ilişkin olarak düzenlenen sözleşmeler ve taahhütnameler damga vergisinden istisna edilmiştir.Bu nevi sözleşme ve taahhütnameler ile ilgili noterlik işlemlerinden değer üzerinden nispi harç tahsil olunacağı tabidir.2017/126 sayılı genel yazı 5810 sayılı Kanunla yapılan değişiklik sonrasında ise 01.01.2009 tarihinden başlamak üzere Avrupa Birliğine tam üyeliğin gerçekleştiği tarihi içeren yılın vergilendirme döneminin sonuna kadar serbest bölgede faaliyette bulunan mükelleflerin bu bölgelerde gerçekleştirdikleri faaliyetleri ile ilgili işlemler ve bu işlemlere ilişkin olarak düzenlenen kağıtlara harç ve damga vergisi istisnası uygulanması için faaliyet ruhsatı aranılmayacaktır. İstisna uygulanması için işlemlerin, serbest bölgedeki faaliyetlerle ilgili olduğunun anlaşılması yeterli bulunmaktadır.2010/2 sayılı genelge Serbest bölge içinde yer alan ve şirketin üzerine kurulduğu araziye ait kooperatif hissesinin, ortak tarafından kurucu şirkete devredilmesi halinde devir işlemlerinin, 3218 sayılı Serbest Bölgeler Kanununun geçici 3 üncü maddesinin (c) bendine istinaden damga vergisi ve harçtan istisna olması gerekmektedir.\"2006/30 sayılı genelge Serbest bölgelerde faaliyette bulunmak üzere ruhsat almış mükelleflerin bu bölgedeki faaliyetleri ile ilgili olarak bölge dışında, bu meyanda noterliklerde yaptırdıkları işlemler harç ve damga vergisinden istisna edilecektir.2005/13 sayılı genelge Serbest Bölgeler Kanununun muafiyet ve teşviklerle ilgili 6 ncı maddesinde,“Serbest bölgeler gümrük hattı dışında sayılır. Bu bölgelerde vergi, resim, harç, gümrük ve kambiyo mükellefiyetlerine dair mevzuat hükümleri uygulanmaz.İşleticiler ve kullanıcılar yatırım ve üretim safhalarında Bakanlar Kurulunca belirlenecek teşviklerden yararlandırılabilir.......” hükmüne yer verilmiştir.Mezkur maddede serbest bölgeler sınırları dahilinde vergi, resim ve harç mevzuatlarının uygulanmayacağı ve dolayısıyla bu bölgeler içindeki faaliyetler sebebiyle vergi, resim ve harç mükellefiyetinin söz konusu olmayacağı belirtilmiştir.Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir.2004/50 sayılı genelge Organize Sanayi Bölgesi ile Sanayi ve Ticaret Bakanlığı arasında düzenlenen Organize Sanayi Bölgesi Kredi Sözleşmesinin taraflarından Organize Sanayi Bölgesi tüzel kişiliğinden 4562 sayılı Kanunun 21 inci maddesi gereğince damga vergisi ve harç aranılmaması, Sanayi ve Ticaret Bakanlığı’ nın ise 488 sayılı Damga Vergisi Kanununun 8 inci maddesi kapsamında damga vergisinden bağışık olması nedeniyle söz konusu kredi sözleşmesinin damga vergisinden istisna tutulması gerekmektedir. Ancak, adı geçen Bakanlığın noter harcı ile ilgili bir muafiyeti bulunmamaktadır.Bu nedenle, 488 sayılı Kanunun 11 inci maddesi gereğince Organize Sanayi Bölgesi Kredi Sözleşmesinde gösterilecek belli para üzerinden 492 sayılı Kanuna bağlı (2) sayılı tarifenin I/1 pozisyonuna göre kredi sözleşmesinin nispi harca tabi tutulması gerekir.” denilmektedir.2003/52 sayılı genelge Organize Sanayi Bölgelerine tanınan vergi ve harç muafiyetinin tatbikinde aşağıdaki hususlara dikkat edilmesi gerekmektedir.a)Organize Sanayi Bölgesinin (ve dolayısıyla organlarının) taraf olduğu işlemler sebebiyle bu kurumun imzasına isabet eden harç yönünden muafiyet uygulanması icabeder.İşlemin karşı tarafının ayrıca harç muafiyeti olmaması durumunda sözü edilen işlem tarafının imzasına tekabül eden harcın alınacağı tabiidir.b)Organize Sanayi Bölgesinin taraf olduğu işlemler nedeniyle düzenlenen kağıtlara ait damga vergisinin tamamının, 488 sayılı Kanunun 24 üncü maddesi hükmü gereğince işlemin diğer tarafını teşkil eden ve damga vergisinden muafiyeti bulunmayan kişi veya kuruluştan tahsil edilmesi gerekir.Ancak, işlemin karşı tarafının herhangi bir kanunla damga vergisinden muaf tutulan bir kuruluş veya genel, katma bütçeli resmi daire (örneğin Sanayi ve Ticaret Bakanlığı, DSİ) İl Özel İdaresi veya belediye olması durumunda, düzenlenen kağıt sebebiyle damga vergisi aranılması mümkün olmayacaktır.2000/25 sayılı genelge Organize sanayi bölgesi müteşebbis başkanlığının muhatap olduğu işlemlerde düzenlenen kağıtların, sadece Vali ve/veya Belediye Başkanı tarafından imzalanması durumunda imza sahiplerinin statüsü itibariyle ve karşı tarafında resmi daire olması halinde bu kağıtlardan damga vergisi alacağı doğmayacaktır.Ancak, organize sanayi bölgesi alt yapı çalışmaları için tüzel kişiliğe haiz olmayan organize sanayi bölgesi müteşebbis teşekkülü tarafından temin olunan kredi nedeniyle düzenlenen kağıtların, 488 sayılı Kanunun 8 inci maddesine göre resmi daire olan il özel idaresi ve belediye adına vali ve belediye başkanı tarafından imza edilmesinin yanı sıra işlemde taraf olarak Amasya Ticaret ve Sanayi Odası Başkanlığının bulunması ve onun adına hareket eden başkanın imzasının da onaylanması halinde, söz konusu sözleşmenin organize sanayi bölgesi müteşebbis teşekkülünün damga vergisi mükellefiyeti esasları çerçevesinde damga vergisine tabi tutulması gerekir.1997/45 sayılı genelge Gebze Organize Sanayi Bölgesi Müteşebbis Teşekkülünce adı geçen firma adına tahsis edilen 1. ada 85. parselde bulunan 10175 m2'lik arsa içerisinden geçen ve ileride geçmesi muhtemel olan Gebze Organize Sanayi Bölgesine ait elektrik, su, atık su, telekomünikasyon, yağmur suyu, doğalgaz vb. altyapı tesislerinin işgal ettiği alanlar için Gebze Organize Sanayi Bölgesi Müteşebbis Teşekkülüne kullanım hakkı verilmesi ve TEK, PTT vb. kuruluşlar lehine de irtifak hakkı tesis edileceği taahhüt edilmektedir. Dolayısı ile miktarı ve vasıfları belirli bir gayrimenkulün aynına yönelik taahhüdü ihtiva eden taahhütname, değer gösterilmesi zorunlu kağıtlar meyanında bulunduğundan bu kağıtta, 492 sayılı Harçlar Kanununun 42 nci maddesi hükmü gereğince taahhüde konu arsanın rayiç değerinin belli değer olarak gösterilmesi gerekmektedir.1993/30 sayılı genelge Güncelleme: 03.01.2024 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "ORGANİZE SANAYİ VE SERBEST BÖLGELER HAKKINDA GENELGE VE GENEL YAZILAR",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Forganize-sanayi-serbest-bolgeleri-hak-genelge-genel-yazilar.html",
        "title": "",
        "target": "",
        "type": "internal"
      },
      {
        "text": "ORGANİZE SANAYİ VE SERBEST BÖLGELER HAK GENELGE VE GENEL YAZILAR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?organize-sanayi-serbest-bolgeleri-hak-genelge-genel-yazilar.html",
        "title": "",
        "target": "_top",
        "type": "internal"
      },
      {
        "text": "ORG.SAN.GEN VE GENEL YAZILAR",
        "href": "organize-sanayi-serbest-bolgeleri-hak-genelge-genel-yazilar.html",
        "title": "ORGANİZE SAN. HAK. GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "organize-sanayi-bolgeleri-mevzuati.html",
        "title": "ORGANİZE SANAYİ BÖLGELERİ MEVZUATI",
        "target": "",
        "type": "internal"
      },
      {
        "text": "İSTİSNA VE MUAFİYET",
        "href": "istisna-ve-muafiyet-hakkindaki-tum-mevzuat.html",
        "title": "İSTİSNA VE MUAFİYET HAKKINDAKİ TÜM MEVZUAT",
        "target": "",
        "type": "internal"
      },
      {
        "text": "İSTİSNA GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "2023/9 sayılı genelge",
        "href": "2023-9-sayili-genelge.html",
        "title": "",
        "target": "",
        "type": "internal"
      },
      {
        "text": "2017/126 sayılı genel yazı",
        "href": "2017-126-sayili-genel-yazi.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2010/2 sayılı genelge",
        "href": "2010-2-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2006/30 sayılı genelge",
        "href": "2006-30-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2005/13 sayılı genelge",
        "href": "2005-13-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Serbest Bölgeler Kanununun",
        "href": "serbest-bolgeler-kanunu.html",
        "title": "",
        "target": "",
        "type": "internal"
      },
      {
        "text": "2004/50 sayılı genelge",
        "href": "2004-50-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2003/52 sayılı genelge",
        "href": "2003-52-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "2000/25 sayılı genelge",
        "href": "2000-25-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1997/45 sayılı genelge",
        "href": "1997-45-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1993/30 sayılı genelge",
        "href": "1993-30-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Güncelleme: 03.01.2024",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "Organize Sanayi Bölgeleri,Sanayi Siteleri, Endüstri Bölgelerinin İşlemleri Hk.2023/9 sayılı genelge"
          ],
          [
            "7033 sayılı Kanunun 7 nci maddesi ile 488 sayılı Kanuna ekli (2) sayılı tablonun “IV-Ticari ve medeni işlerle ilgili kağıtlar” başlıklı bölümünün (52) numaralı fıkrasından sonra gelmek üzere aşağıdaki fıkra eklenmiştir.“53. Organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde bulunan arsaların tahsisine ilişkin olarak düzenlenen sözleşmeler ve taahhütnameler.”Söz konusu fıkradan anlaşılacağı üzere, organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde bulunan arsaların tahsisine ilişkin olarak düzenlenen sözleşmeler ve taahhütnameler damga vergisinden istisna edilmiştir.Bu nevi sözleşme ve taahhütnameler ile ilgili noterlik işlemlerinden değer üzerinden nispi harç tahsil olunacağı tabidir.2017/126 sayılı genel yazı"
          ],
          [
            "5810 sayılı Kanunla yapılan değişiklik sonrasında ise 01.01.2009 tarihinden başlamak üzere Avrupa Birliğine tam üyeliğin gerçekleştiği tarihi içeren yılın vergilendirme döneminin sonuna kadar serbest bölgede faaliyette bulunan mükelleflerin bu bölgelerde gerçekleştirdikleri faaliyetleri ile ilgili işlemler ve bu işlemlere ilişkin olarak düzenlenen kağıtlara harç ve damga vergisi istisnası uygulanması için faaliyet ruhsatı aranılmayacaktır. İstisna uygulanması için işlemlerin, serbest bölgedeki faaliyetlerle ilgili olduğunun anlaşılması yeterli bulunmaktadır.2010/2 sayılı genelge"
          ],
          [
            "Serbest bölge içinde yer alan ve şirketin üzerine kurulduğu araziye ait kooperatif hissesinin, ortak tarafından kurucu şirkete devredilmesi halinde devir işlemlerinin, 3218 sayılı Serbest Bölgeler Kanununun geçici 3 üncü maddesinin (c) bendine istinaden damga vergisi ve harçtan istisna olması gerekmektedir.\"2006/30 sayılı genelge"
          ],
          [
            "Serbest bölgelerde faaliyette bulunmak üzere ruhsat almış mükelleflerin bu bölgedeki faaliyetleri ile ilgili olarak bölge dışında, bu meyanda noterliklerde yaptırdıkları işlemler harç ve damga vergisinden istisna edilecektir.2005/13 sayılı genelge"
          ],
          [
            "Serbest Bölgeler Kanununun muafiyet ve teşviklerle ilgili 6 ncı maddesinde,“Serbest bölgeler gümrük hattı dışında sayılır. Bu bölgelerde vergi, resim, harç, gümrük ve kambiyo mükellefiyetlerine dair mevzuat hükümleri uygulanmaz.İşleticiler ve kullanıcılar yatırım ve üretim safhalarında Bakanlar Kurulunca belirlenecek teşviklerden yararlandırılabilir.......” hükmüne yer verilmiştir.Mezkur maddede serbest bölgeler sınırları dahilinde vergi, resim ve harç mevzuatlarının uygulanmayacağı ve dolayısıyla bu bölgeler içindeki faaliyetler sebebiyle vergi, resim ve harç mükellefiyetinin söz konusu olmayacağı belirtilmiştir.Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir.2004/50 sayılı genelge"
          ],
          [
            "Organize Sanayi Bölgesi ile Sanayi ve Ticaret Bakanlığı arasında düzenlenen Organize Sanayi Bölgesi Kredi Sözleşmesinin taraflarından Organize Sanayi Bölgesi tüzel kişiliğinden 4562 sayılı Kanunun 21 inci maddesi gereğince damga vergisi ve harç aranılmaması, Sanayi ve Ticaret Bakanlığı’ nın ise 488 sayılı Damga Vergisi Kanununun 8 inci maddesi kapsamında damga vergisinden bağışık olması nedeniyle söz konusu kredi sözleşmesinin damga vergisinden istisna tutulması gerekmektedir. Ancak, adı geçen Bakanlığın noter harcı ile ilgili bir muafiyeti bulunmamaktadır.Bu nedenle, 488 sayılı Kanunun 11 inci maddesi gereğince Organize Sanayi Bölgesi Kredi Sözleşmesinde gösterilecek belli para üzerinden 492 sayılı Kanuna bağlı (2) sayılı tarifenin I/1 pozisyonuna göre kredi sözleşmesinin nispi harca tabi tutulması gerekir.” denilmektedir.2003/52 sayılı genelge"
          ],
          [
            "Organize Sanayi Bölgelerine tanınan vergi ve harç muafiyetinin tatbikinde aşağıdaki hususlara dikkat edilmesi gerekmektedir.a)Organize Sanayi Bölgesinin (ve dolayısıyla organlarının) taraf olduğu işlemler sebebiyle bu kurumun imzasına isabet eden harç yönünden muafiyet uygulanması icabeder.İşlemin karşı tarafının ayrıca harç muafiyeti olmaması durumunda sözü edilen işlem tarafının imzasına tekabül eden harcın alınacağı tabiidir.b)Organize Sanayi Bölgesinin taraf olduğu işlemler nedeniyle düzenlenen kağıtlara ait damga vergisinin tamamının, 488 sayılı Kanunun 24 üncü maddesi hükmü gereğince işlemin diğer tarafını teşkil eden ve damga vergisinden muafiyeti bulunmayan kişi veya kuruluştan tahsil edilmesi gerekir.Ancak, işlemin karşı tarafının herhangi bir kanunla damga vergisinden muaf tutulan bir kuruluş veya genel, katma bütçeli resmi daire (örneğin Sanayi ve Ticaret Bakanlığı, DSİ) İl Özel İdaresi veya belediye olması durumunda, düzenlenen kağıt sebebiyle damga vergisi aranılması mümkün olmayacaktır.2000/25 sayılı genelge"
          ],
          [
            "Organize sanayi bölgesi müteşebbis başkanlığının muhatap olduğu işlemlerde düzenlenen kağıtların, sadece Vali ve/veya Belediye Başkanı tarafından imzalanması durumunda imza sahiplerinin statüsü itibariyle ve karşı tarafında resmi daire olması halinde bu kağıtlardan damga vergisi alacağı doğmayacaktır.Ancak, organize sanayi bölgesi alt yapı çalışmaları için tüzel kişiliğe haiz olmayan organize sanayi bölgesi müteşebbis teşekkülü tarafından temin olunan kredi nedeniyle düzenlenen kağıtların, 488 sayılı Kanunun 8 inci maddesine göre resmi daire olan il özel idaresi ve belediye adına vali ve belediye başkanı tarafından imza edilmesinin yanı sıra işlemde taraf olarak Amasya Ticaret ve Sanayi Odası Başkanlığının bulunması ve onun adına hareket eden başkanın imzasının da onaylanması halinde, söz konusu sözleşmenin organize sanayi bölgesi müteşebbis teşekkülünün damga vergisi mükellefiyeti esasları çerçevesinde damga vergisine tabi tutulması gerekir.1997/45 sayılı genelge"
          ],
          [
            "Gebze Organize Sanayi Bölgesi Müteşebbis Teşekkülünce adı geçen firma adına tahsis edilen 1. ada 85. parselde bulunan 10175 m2'lik arsa içerisinden geçen ve ileride geçmesi muhtemel olan Gebze Organize Sanayi Bölgesine ait elektrik, su, atık su, telekomünikasyon, yağmur suyu, doğalgaz vb. altyapı tesislerinin işgal ettiği alanlar için Gebze Organize Sanayi Bölgesi Müteşebbis Teşekkülüne kullanım hakkı verilmesi ve TEK, PTT vb. kuruluşlar lehine de irtifak hakkı tesis edileceği taahhüt edilmektedir. Dolayısı ile miktarı ve vasıfları belirli bir gayrimenkulün aynına yönelik taahhüdü ihtiva eden taahhütname, değer gösterilmesi zorunlu kağıtlar meyanında bulunduğundan bu kağıtta, 492 sayılı Harçlar Kanununun 42 nci maddesi hükmü gereğince taahhüde konu arsanın rayiç değerinin belli değer olarak gösterilmesi gerekmektedir.1993/30 sayılı genelge"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "ORGANİZE SANAYİ VE SERBEST BÖLGELER HAK GENELGE VE GENEL YAZILAR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>ORGANİZE SANAYİ VE SERBEST BÖLGELER HAK GENELGE VE GENEL YAZILAR</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Organize Sanayi Bölgeleri,Sanayi Siteleri, Endüstri Bölgelerinin İşlemleri Hk.2023/9 sayılı genelge &nbsp; &nbsp; &nbsp; &nbsp;&nbsp;\" />\n\n   <link rel=\"canonical\" content=\"noterlikrehberi.net/rehber/index.html?organize-sanayi-serbest-bolgeleri-hak-genelge-genel-yazilar.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"organize-sanayi-serbest-bolgeleri-hak-genelge-genel-yazilar.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"ORGANİZE SANAYİ VE SERBEST BÖLGELER HAK GENELGE VE GENEL YAZILAR\",\n\n   mailsubject: \"Tavsiye: Noterlik Rehberi - ORGANİZE SANAYİ VE SERBEST BÖLGELER HAKKINDA GENELGE VE GENEL YAZILAR &nbsp; &nbsp;ORG.SAN.GEN VE GENEL YAZILAR&nbsp; &nbsp;MEVZUAT&nbsp; &nbsp;İSTİSNA VE MUAFİYET&nbsp; &nbsp;İSTİSNA GEN VE GENEL YAZILAR\",\n\n   sharesubject: \"Noterlik Rehberi - ORGANİZE SANAYİ VE SERBEST BÖLGELER HAKKINDA GENELGE VE GENEL YAZILAR &nbsp; &nbsp;ORG.SAN.GEN VE GENEL YAZILAR&nbsp; &nbsp;MEVZUAT&nbsp; &nbsp;İSTİSNA VE MUAFİYET&nbsp; &nbsp;İSTİSNA GEN VE GENEL YAZILAR\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"ORGANIZE-SANAYI-SERBEST-BOLGELERI-HAK-GENELGE-GENEL-YAZILAR\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"organize-sanayi-serbest-bolgeleri-hak-genelge-genel-yazilar.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?organize-sanayi-serbest-bolgeleri-hak-genelge-genel-yazilar.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?organize-sanayi-serbest-bolgeleri-hak-genelge-genel-yazilar.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?organize-sanayi-serbest-bolgeleri-hak-genelge-genel-yazilar.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?organize-sanayi-serbest-bolgeleri-hak-genelge-genel-yazilar.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Forganize-sanayi-serbest-bolgeleri-hak-genelge-genel-yazilar.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>ORGANİZE SANAYİ VE SERBEST BÖLGELER HAK GENELGE VE GENEL YAZILAR</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?organize-sanayi-serbest-bolgeleri-hak-genelge-genel-yazilar.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">ORGANİZE SANAYİ VE SERBEST BÖLGELER HAKKINDA GENELGE VE GENEL YAZILAR</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"organize-sanayi-serbest-bolgeleri-hak-genelge-genel-yazilar.html\" class=\"topiclink\" title=\"ORGANİZE SAN. HAK. GENELGE VE GENEL YAZILAR\">ORG.SAN.GEN VE GENEL YAZILAR</a>  &nbsp; <a href=\"organize-sanayi-bolgeleri-mevzuati.html\" class=\"topiclink\" title=\"ORGANİZE SANAYİ BÖLGELERİ MEVZUATI\">MEVZUAT</a>  &nbsp; <a href=\"istisna-ve-muafiyet-hakkindaki-tum-mevzuat.html\" class=\"topiclink\" title=\"İSTİSNA VE MUAFİYET HAKKINDAKİ TÜM MEVZUAT\">İSTİSNA VE MUAFİYET</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\"> İSTİSNA GEN VE GENEL YAZILAR</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<div style=\"text-align: justify; text-indent: 0; page-break-inside: avoid; page-break-after: avoid; padding: 0 0 0 0; margin: 0 0 0 0;\"><table class=\"genelge_gyazi_ozetleri\" >\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Normal\">Organize Sanayi Bölgeleri,Sanayi Siteleri, Endüstri Bölgelerinin İşlemleri Hk.<a href=\"2023-9-sayili-genelge.html\" class=\"topiclink\">2023/9 sayılı genelge</a><span style=\"font-weight: bold;\"> &nbsp; &nbsp; &nbsp; &nbsp; </span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">7033 sayılı Kanunun 7 nci maddesi ile 488 sayılı Kanuna ekli (2) sayılı tablonun “IV-Ticari ve medeni işlerle ilgili kağıtlar” başlıklı bölümünün (52) numaralı fıkrasından sonra gelmek üzere aşağıdaki fıkra eklenmiştir.“53. Organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde bulunan arsaların tahsisine ilişkin olarak düzenlenen sözleşmeler ve taahhütnameler.”Söz konusu fıkradan anlaşılacağı üzere, organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde bulunan arsaların tahsisine ilişkin olarak düzenlenen sözleşmeler ve taahhütnameler damga vergisinden istisna edilmiştir.Bu nevi sözleşme ve taahhütnameler ile ilgili noterlik işlemlerinden değer üzerinden nispi harç tahsil olunacağı tabidir.<a href=\"2017-126-sayili-genel-yazi.html\" class=\"topiclink\" title=\"Tümünü okumak için tıklayınız.\">2017/126 sayılı genel yazı</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">5810 sayılı Kanunla yapılan değişiklik sonrasında ise 01.01.2009 tarihinden başlamak üzere Avrupa Birliğine tam üyeliğin gerçekleştiği tarihi içeren yılın vergilendirme döneminin sonuna kadar serbest bölgede faaliyette bulunan mükelleflerin bu bölgelerde gerçekleştirdikleri faaliyetleri ile ilgili işlemler ve bu işlemlere ilişkin olarak düzenlenen kağıtlara harç ve damga vergisi istisnası uygulanması için faaliyet ruhsatı aranılmayacaktır. İstisna uygulanması için işlemlerin, serbest bölgedeki faaliyetlerle ilgili olduğunun anlaşılması yeterli bulunmaktadır.<a href=\"2010-2-sayili-genelge.html\" class=\"topiclink\" title=\"Tümünü okumak için tıklayınız.\">2010/2 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Serbest bölge içinde yer alan ve şirketin üzerine kurulduğu araziye ait kooperatif hissesinin, ortak tarafından kurucu şirkete devredilmesi halinde devir işlemlerinin, 3218 sayılı Serbest Bölgeler Kanununun geçici 3 üncü maddesinin (c) bendine istinaden damga vergisi ve harçtan istisna olması gerekmektedir.&quot;<a href=\"2006-30-sayili-genelge.html\" class=\"topiclink\" title=\"Tümünü okumak için tıklayınız.\">2006/30 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Serbest bölgelerde faaliyette bulunmak üzere ruhsat almış mükelleflerin bu bölgedeki faaliyetleri ile ilgili olarak bölge dışında, bu meyanda noterliklerde yaptırdıkları işlemler harç ve damga vergisinden istisna edilecektir.<a href=\"2005-13-sayili-genelge.html\" class=\"topiclink\" title=\"Tümünü okumak için tıklayınız.\">2005/13 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><a href=\"serbest-bolgeler-kanunu.html\" class=\"topiclink\">Serbest Bölgeler Kanununun</a> muafiyet ve teşviklerle ilgili 6 ncı maddesinde,“Serbest bölgeler gümrük hattı dışında sayılır. Bu bölgelerde vergi, resim, harç, gümrük ve kambiyo mükellefiyetlerine dair mevzuat hükümleri uygulanmaz.İşleticiler ve kullanıcılar yatırım ve üretim safhalarında Bakanlar Kurulunca belirlenecek teşviklerden yararlandırılabilir.......” hükmüne yer verilmiştir.Mezkur maddede serbest bölgeler sınırları dahilinde vergi, resim ve harç mevzuatlarının uygulanmayacağı ve dolayısıyla bu bölgeler içindeki faaliyetler sebebiyle vergi, resim ve harç mükellefiyetinin söz konusu olmayacağı belirtilmiştir.<span class=\"f_Arial12\">Serbest bölgede faaliyette bulunmak üzere kurulan şirketlerin kuruluş mukaveleleri ile ilgili bildirimin, tescil ve ilanının yapıldığı, bu meyanda şirket merkezinin bulunduğu ilde birden fazla vergi dairesi olması halinde defterdarlığa, ilçelerde ise vergi dairesi müdürlüğüne, yoksa mal müdürlüğüne gönderilmesi gerekmektedir.<a href=\"2004-50-sayili-genelge.html\" class=\"topiclink\" title=\"Tümünü okumak için tıklayınız.\">2004/50 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Organize Sanayi Bölgesi ile Sanayi ve Ticaret Bakanlığı arasında düzenlenen Organize Sanayi Bölgesi Kredi Sözleşmesinin taraflarından Organize Sanayi Bölgesi tüzel kişiliğinden 4562 sayılı Kanunun 21 inci maddesi gereğince damga vergisi ve harç aranılmaması, Sanayi ve Ticaret Bakanlığı’ nın ise 488 sayılı Damga Vergisi Kanununun 8 inci maddesi kapsamında damga vergisinden bağışık olması nedeniyle söz konusu kredi sözleşmesinin damga vergisinden istisna tutulması gerekmektedir. Ancak, adı geçen Bakanlığın noter harcı ile ilgili bir muafiyeti bulunmamaktadır.Bu nedenle, 488 sayılı Kanunun 11 inci maddesi gereğince Organize Sanayi Bölgesi Kredi Sözleşmesinde gösterilecek belli para üzerinden 492 sayılı Kanuna bağlı (2) sayılı tarifenin I/1 pozisyonuna göre kredi sözleşmesinin nispi harca tabi tutulması gerekir.” denilmektedir.<a href=\"2003-52-sayili-genelge.html\" class=\"topiclink\" title=\"Tümünü okumak için tıklayınız.\">2003/52 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Organize Sanayi Bölgelerine tanınan vergi ve harç muafiyetinin tatbikinde aşağıdaki hususlara dikkat edilmesi gerekmektedir.a)Organize Sanayi Bölgesinin (ve dolayısıyla organlarının) taraf olduğu işlemler sebebiyle bu kurumun imzasına isabet eden harç yönünden muafiyet uygulanması icabeder.İşlemin karşı tarafının ayrıca harç muafiyeti olmaması durumunda sözü edilen işlem tarafının imzasına tekabül eden harcın alınacağı tabiidir.b)Organize Sanayi Bölgesinin taraf olduğu işlemler nedeniyle düzenlenen kağıtlara ait damga vergisinin tamamının, 488 sayılı Kanunun 24 üncü maddesi hükmü gereğince işlemin diğer tarafını teşkil eden ve damga vergisinden muafiyeti bulunmayan kişi veya kuruluştan tahsil edilmesi gerekir.Ancak, işlemin karşı tarafının herhangi bir kanunla damga vergisinden muaf tutulan bir kuruluş veya genel, katma bütçeli resmi daire (örneğin Sanayi ve Ticaret Bakanlığı, DSİ) İl Özel İdaresi veya belediye olması durumunda, düzenlenen kağıt sebebiyle damga vergisi aranılması mümkün olmayacaktır.<a href=\"2000-25-sayili-genelge.html\" class=\"topiclink\" title=\"Tümünü okumak için tıklayınız.\">2000/25 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Organize sanayi bölgesi müteşebbis başkanlığının muhatap olduğu işlemlerde düzenlenen kağıtların, sadece Vali ve/veya Belediye Başkanı tarafından imzalanması durumunda imza sahiplerinin statüsü itibariyle ve karşı tarafında resmi daire olması halinde bu kağıtlardan damga vergisi alacağı doğmayacaktır.Ancak, organize sanayi bölgesi alt yapı çalışmaları için tüzel kişiliğe haiz olmayan organize sanayi bölgesi müteşebbis teşekkülü tarafından temin olunan kredi nedeniyle düzenlenen kağıtların, 488 sayılı Kanunun 8 inci maddesine göre resmi daire olan il özel idaresi ve belediye adına vali ve belediye başkanı tarafından imza edilmesinin yanı sıra işlemde taraf olarak Amasya Ticaret ve Sanayi Odası Başkanlığının bulunması ve onun adına hareket eden başkanın imzasının da onaylanması halinde, söz konusu sözleşmenin organize sanayi bölgesi müteşebbis teşekkülünün damga vergisi mükellefiyeti esasları çerçevesinde damga vergisine tabi tutulması gerekir.<a href=\"1997-45-sayili-genelge.html\" class=\"topiclink\" title=\"Tümünü okumak için tıklayınız.\">1997/45 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gebze Organize Sanayi Bölgesi Müteşebbis Teşekkülünce adı geçen firma adına tahsis edilen 1. ada 85. parselde bulunan 10175 m2'lik arsa içerisinden geçen ve ileride geçmesi muhtemel olan Gebze Organize Sanayi Bölgesine ait elektrik, su, atık su, telekomünikasyon, yağmur suyu, doğalgaz vb. altyapı tesislerinin işgal ettiği alanlar için Gebze Organize Sanayi Bölgesi Müteşebbis Teşekkülüne kullanım hakkı verilmesi ve TEK, PTT vb. kuruluşlar lehine de irtifak hakkı tesis edileceği taahhüt edilmektedir. Dolayısı ile miktarı ve vasıfları belirli bir gayrimenkulün aynına yönelik taahhüdü ihtiva eden taahhütname, değer gösterilmesi zorunlu kağıtlar meyanında bulunduğundan bu kağıtta, 492 sayılı Harçlar Kanununun 42 nci maddesi hükmü gereğince taahhüde konu arsanın rayiç değerinin belli değer olarak gösterilmesi gerekmektedir.<a href=\"1993-30-sayili-genelge.html\" class=\"topiclink\" title=\"Tümünü okumak için tıklayınız.\">1993/30 sayılı genelge</a></span></p>\n\n</td>\n\n</tr>\n\n</table>\n\n</div>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"organize-sanayi-serbest-bolgeleri-hak-genelge-genel-yazilar.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 03.01.2024</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:26:46.666080"
}