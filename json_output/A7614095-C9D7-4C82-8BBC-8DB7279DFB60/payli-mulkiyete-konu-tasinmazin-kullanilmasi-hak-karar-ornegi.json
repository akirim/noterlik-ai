{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\payli-mulkiyete-konu-tasinmazin-kullanilmasi-hak-karar-ornegi.html",
    "title": "PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ",
    "description": "T.C.                       ÇEVRE VE ŞEHİRCİLİK BAKANLIĞI               Tapu ve Kadastro Genel Müdürlüğü Tapu Dairesi Başkanlığı",
    "keywords": [
      "PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ Email Gönder PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ << Fihrist-Ana sayfa >> PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ SÖZLEŞMELER    DİĞER SÖZ.    MEVZUAT    GENELGE VE GENEL YAZILAR    T.N.B MEVZUATI T.C. ÇEVRE VE ŞEHİRCİLİK BAKANLIĞI Tapu ve Kadastro Genel Müdürlüğü Tapu Dairesi Başkanlığı 11 Şubat 2013 Sayı   : 96021322-100.01/ KARAR 2013/7 Konu : Ret kararı. GENEL MÜDÜRLÜK MAKAMINA Tapu ve Kadastro ……. Bölge Müdürlüğü'nün 13.08.2012 tarihli ve 2012/10 sayılı karan ile onanan ………. Tapu Müdürlüğü'nün 12.06.2012 tarihli ve 10518 yevmiye numaralı ret kararına Hasan Ali …….. vekili Av. Ayvaz ………'ın 24.09.2012 tarihli dilekçesi ile itiraz edilmiştir. İSTEM: …… İli, …….. ilçesi, ……… Köyü, 2572 parsel numaralı, 3262,50m2 yüzölçümlü, \"iki katlı kargir ev ve arsası\" nitelikli taşınmazın 1/3 er hissesi Celal oğlu Hasan Ali …… ile Celal kızları Ayşe ……… ve Fatma ……….. adlarına kayıtlı iken, 12.06.2012 tarihli ve 2012/11780 numaralı başvuru ile paydaşlar tarafından, kendi aralarında düzenledikleri 25.05.2012 tarihli kullanma-yararlanma sözleşmesinin tapu kütüğüne şerh verilmesi talebinde bulunulmuştur. RET NEDENİ: Talebin Müdürlükçe, Türk Medeni Kanunu'nun 693. maddesi gerekçe gösterilerek 12.06.2012 tarih ve 10518 yevmiye ile ret edildiği anlaşılmıştır. YAPILAN İNCELEME: ……… İli, ……… ilçesi, ……… Köyü, 2572 parsel numaralı, 3262,50m2 yüzölçümlü, \"iki katlı kargir ev ve arsası\" nitelikli taşınmazın 1/3 er hissesinin Celal oğlu Hasan Ali ……… ile Celal kızlan Ayşe ……… ve Fatma ……… adlarına kayıtlı olduğu, Paydaşların anılan taşınmaz ile ilgili olarak Lisanslı Harita Kadastro Mühendislik Bürosu tarafından düzenlenen krokiye ve Türk Medeni Kanunu'nun 693. maddesine istinaden kendi aralarında düzenlemiş oldukları 25.05.2012 tarihli kullanma-yararlanma sözleşmesinin; ( 1.maddesinde her hissedarın haritada belirtilen alanı diğer hissedarlara zarar vermeyecek şekilde dilediği gibi kullanabileceğini, kendisine isabet eden kısma dilerse kanuni şartlara uymak koşulu ile diğer hissedarlardan muvafakat almadan imar ölçüleri içinde inşaat yapabileceğini, 2.maddesinde hissedarların birbirlerine karşı şufa hakkından feragat ettikleri ve hiçbir şekilde izaleyi şüyu davası açamayacakları, 3.maddesinde krokide A harfi ile gösterilen alanda kalan artezyen kuyusunu her üç hissedarın eşit şartlarda kullanmaya devam edeceği, 4.maddesinde krokide C harfi ile gösterilen alanda bulunan iki katlı meskenin tamamının kullanım hakkının Hasan Ali ………….'ya ait olacağı diğer hissedarların bu evden hak iddia etmeyecekleri ve ev ile ilgili tüm tasarruf haklarını devir etmiş sayılacakları, evin tadilatı, onarımı, yıkımı gereken durumlarda hissedarların rızası olmaksızın Hasan Ali …………….'nın istediği gibi bu işleri yaptıracağı, 5.maddesinde taşınmaz üzerinde üç kısma ayrılan ve ayrı parsel olarak gösterilen kısımların hisselerinin devredilmesi halinde devir alan yeni hissedarın Medeni Kanun'un 695. maddesi gereğince sözleşme şartlarını aynen kabul etmiş sayılacağı şeklinde düzenlemeler içerdiği, Paydaşlardan Ayşe ……..'nun anılan sözleşmenin tapuya tescili için ……… Tapu Müdürlüğü'ne 12.06.2012 tarihinde 2012/11780 sayılı başvuruda bulunduğu, talebin Müdürlükçe, Türk Medeni Kanunu'nun 693. maddesi gerekçe gösterilerek 12.06.2012 tarih ve 10518 yevmiye ile ret edilmesi üzerine, paydaşlardan Hasan Ali ……….'nın 25.06.2012 tarihli dilekçe ile Bölge Müdürlüğü'ne itiraz ettiği, Bölge Müdürlüğü'nün; taraflar arasında düzenlenen kullanma-yararlanma sözleşmesinin harici ifraza yönelik olduğu, böyle bir sözleşmenin uygulanması kanunlarımızda yer alan ifraz işlemine ilişkin hükümleri dolanmak suretiyle resmi şekil tamamlanmadan yapılan harici ifrazın tapu sicili ile ilişkisini kurmuş olacağından, sözleşmenin şerhinin mümkün olmadığı gerekçesi ile ret kararını onadığı, bu karara karşı Ali ……… vekili Av. Ayvaz ………..'ın 24.09.2012 tarihli dilekçesi ile Genel Müdürlüğümüze itiraz edildiği anlaşılmıştır. HUKUKİ SEBEPLER VE GEREKÇE : Türk Medeni Kanunu'nun paylı mülkiyette anlaşmaları düzenleyen Yönetim ve tasarruf başlıklı 689. maddesine göre paydaşlar; 1. Paylı mülkiyet konusu eşyanın kullanılabilirliğinin ve değerinin korunması için zorunlu olan yönetim işlerini yapmak ve gerektiğinde mahkemeden buna ilişkin önlemlerin alınmasını istemek, 2.Eşyayı bir zarar tehlikesinden veya zararın artmasından korumak için derhal alınması gereken önlemleri bütün paydaşlar hesabına   almak, yetkilerini ortadan kaldırmamak veya sınırlamamak koşulu ile kendi aralarında oybirliğiyle anlaşarak, yararlanma, kullanma ve yönetime   ilişkin   konularda   kanun   hükümlerinden   farklı   bir   düzenleme    yapabilirler. Taşınmazlarla ilgili anlaşmaları imzalarının noterlikçe onaylanması koşuluyla paydaşlardan birinin başvurusu üzerine tapu kütüğüne şerh verebilirler. Paydaşların kendi aralarında düzenledikleri sözleşmelerle ilgili olarak kullanma, yararlanma ve yönetime ilişkin konuların kapsamı Türk Medeni Kanunu'nun olağan yönetim işlerini düzenleyen 690. maddesi, önemli yönetim işlerini düzenleyen 691. maddesi, olağanüstü yönetim işleri ve tasarruftan düzenleyen 692. maddesi ile yararlanma, kullanma ve koruma hususunu düzenleyen 693. maddesinde belirlenmiştir. 693. maddeye göre paydaşlardan her biri, diğerlerinin haklan ile bağdaştığı ölçüde paylı maldan yararlanabilir ve onu kullanabilir. Uyuşmazlık halinde yararlanma ve kullanma şeklini hakim belirler. Bu belirleme, paylı malın kullanılmasının zaman veya yer itibarıyla paydaşlar arasında bölünmesi biçiminde de olabilir(Yargıtay 1. H.D. 17.06.2004, 2004/7170 E. 2004/7389 K.). Türk Medeni Kanunu'nun kişisel hakların şerhini düzenleyen 1009. maddesi ise; \" Arsa payı karşılığı inşaat, taşınmaz satış vaadi, kira, alım, önalım, gerialım sözleşmelerinden doğan haklar ile şerh edilebileceği kanunlarda açıkça öngörülen diğer haklar tapu kütüğüne şerh edilebilir.\" hükmündedir. Buna göre 689. maddede şerh edilebileceği açıkça belirtilmiş olan kullanma yararlanma sözleşmelerine ilişkin olarak tapu müdürlüklerince, talebe konu sözleşmenin içeriğine girerek taraf iradelerine müdahale sonucunu doğuracak uygulamalara sebebiyet verilmeden ve sözleşmelerde yer alan hükümlerin yorumuna girilmeden yapılacak değerlendirme sonucunda; Türk Medeni Kanunu'nun 690. ve 693. maddeleri arasında sayılan hükümler kapsamında yer alan konularda düzenlenmiş olmak kaydıyla ve yine Türk Medeni Kanunu'nun 689. maddesinde sayılan hususlara aykırılık taşımayan, tarafların kendi aralarında oybirliğiyle anlaşarak düzenledikleri; yararlanma, kullanma ve yönetime ilişkin konularda kanun hükümlerinden farklı bir düzenleme içeren sözleşmelerin tapu kütüğüne şerhinin mümkün olabileceği açıktır. Nitekim konuya ilişkin başka bir talebin değerlendirilmesi amacıyla yapılan 06.06.2007 tarihli Genel Müdürlüğümüz Merkez İnceleme Kurulu toplantısında, uygulama birliğinin sağlanması açısından konunun Adalet Bakanlığı'na soru konusu edilmesine karar verilmiş olup, Adalet Bakanlığının 23.07.2007 tarih ve 15415 sayılı cevabi yazısında harici veya fiili taksim yapılması konusunda; \"...paylı mülkiyet konusunda kabul edilmiş olan ve Yargıtay 1. Hukuk Dairesine ait çeşitli kararlarda ifade edilen; 'Medeni Kanun'un 706., Borçlar Kanunu'.nun 213., Tapu Kanunu'nun 26. maddeleri hilafına tapulu taşınmazlarda harici veya fiili taksim ile payların mülkiyeti ana taşınmazdan ayrılamaz. Ne var ki, taşınmazın kullanma biçimini tüm paydaşlar arasında varılan bir anlaşma ile belirlenmiş ya da fiili bir kullanma biçimi oluşmuş, uzun süre paydaşlar bu durumu benimsemişlerse kayıtta paylı, eylemsel olarak (fiilen) bağımsız bu oluşumun tapuda yapılacak resmi taksime veya suyun satış suretiyle giderilmesine yahut o yerde bir imar uygulaması yapılmasına kadar korunması, ahde vefa kuralının yanında Medeni Kanun'un 2. maddesinde düzenlenen iyi niyet kuralının da bir gereğidir. Aksi halde, pek çok kimse zarar görecek toplum düzeni ve barışı bozulacaktır.' şeklindeki ilkenin gözetilmesi uygun olacaktır. Buradan da anlaşılacağı üzere, payların mülkiyetinin ana taşınmazdan ayrılabilmesi için Medeni Kanunun 699. maddesinde belirtildiği biçimde işlem yapılması gereklidir. Bu işlem yapılıncaya ya da o yerde bir imar uygulaması yapılana kadar, yine aynı Kanunun 689. maddesi uyarınca, paydaşların oy birliği ile yararlanma, kullanma ve yönetime ilişkin konularda yaptıkları, kanun hükümlerinde farklı düzenlemeler taşıyan sözleşmelerin (689/2 fıkradaki istisnalar dışında) geçerli olduğu; bunun sonradan paydaş olan veya pay üzerinde aynı hak kazanan kimseleri de bağlayabilmesi için tapu kütüğüne şerh edilmesi gerekeceği düşünülmektedir...\" şeklinde görüş belirtilmiştir. Öte yandan tapu siciline şerhi talep edilen sözleşmenin 2. maddesinde hissedarların birbirlerine karşı şufa hakkından feragat ettikleri ve hiçbir şekilde izaleyi şüyu davası açamayacakları hususlarında düzenleme yapılmış olup, Türk Medeni Kanunu'nun paylı mülkiyetin sona ermesi ve paylaşma istemini düzenleyen 698. maddesine göre, taşınmazlarda paylı mülkiyetin devamına ilişkin sözleşmeler, resmi şekle bağlıdır ve tapu kütüğüne şerh verilebilir ancak paylaşmayı isteme hakkı, hukuki bir işlemle en çok on yıllık süre ile sınırlandırılabilir. Türk Medeni Kanunu'nun 733. maddesine göre, önalım hakkından feragatin resmi şekilde yapılması ve tapu kütüğüne şerh verilmesi gerekir. Belirli bir satışta önalım hakkını kullanmaktan vazgeçme, yazılı şekle tabidir ve satıştan önce veya sonra yapılabilir. Benzer bir konuya ilişkin olarak Genel Müdürlüğümüz Tapu Dairesi Başkanlığı'nca Hukuk Müşavirliğine 27.12.2011 tarihli ve B.09.1.TKG0100001-111-831/10577 sayılı yazı ile görüş sorulmuş ve Hukuk Müşavirliği tarafından 07.02.2012 tarihli ve B.09.1.TKG.061.045.02.11.1004/838 sayılı yazıda özetle; \"...olayımızda, 'kullanma ve yararlanma sözleşmesi' adıyla düzenlenen sözleşmenin bazı maddelerinde 'yasal önalım hakkından feragat' ve 'paylı mülkiyeti devam ettirme anlaşmasının' da bulunduğu anlaşılmaktadır. Somut olayda, paylı taşınmazın kullanılması, yararlanılması ve yönetime ilişkin sözleşme tapu kütüğünün şerhler hanesine şerh edilebilecektir. Ancak, bu şerh 'yasal önalım hakkından feragat' ve 'paylı mülkiyeti devam ettirme anlaşmasının' o taşınmazda sonradan hak iktisap eden üçüncü kişilere karşı ileri sürülebilmesini sağlamayacaktır. Başka bir deyişle, 'yasal önalım hakkından feragat' ve 'paylı mülkiyeti devam ettirme anlaşması' ayrı ayrı usulüne uygun olarak düzenlenmeli ve tapu kütüğüne şerhi talep edilmedir ki şerhten beklenen etki sağlanabilsin. Zira yukarıda da bahsedildiği üzere, üç ayrı şerh konusu işlemin amacı ve şekli farklı farklıdır. Bir kere 'paylı mülkiyeti devam ettirme anlaşması' T.M.K. m. 698/2'ye göre, en fazla on yıllık süre için söz konusu olur. Kanundaki ifadesiyle, paylaşmayı isteme hakkı, hukuki bir işlemle en çok on yıllık süre ile sınırlandırılabilir. Olayımızdaki sözleşmede böyle bir sınırlama söz konusu değildir... ...a) Söz konusu taşınmazın paylı maliklerince oybirliği ile düzenledikleri \"kullanma ve yararlanma sözleşmesinin\" T.M.K.'nın 689 uncu ve 695 inci maddeleri uyarınca tapu kütüğüne şerh verilebileceği, b)Sözleşme içeriğinde yer alan \"yasal önalım hakkından feragat\" ve \"paylı mülkiyeti devam ettirme anlaşmasının\" bu haliyle tapu kütüğüne ayrıca şerh verilemeyeceği; şayet bu yönde bir talep söz konusu olur ise, kanunda yazılı şekliyle bir istemin gerekeceği,...düşünülmektedir\" şeklinde görüş belirtilmiştir. Somut olayda talep edilen işlem, kullanma ve yararlanma sözleşmesinin tapuya şerh edilmesi işlemidir. Bu sözleşmeye yan hükümler olarak ortaklığın devamı yükümlülüğü ve şufa hakkından feragat maddelerinin konulduğu görülmektedir. Medeni Kanun'da düzenleme usulü ve şekli açıkça belirtilen, içerik ve nitelik olarak farklı nitelikteki bir sözleşmenin kullanma, yararlanma sözleşmesi (niteliği itibari ile kanunda özel şekle tabi tutulmuş paylı mülkiyeti devam yükümlülüğü, yasal önalım hakkından feragat vb. sözleşmenin, özel şekil aramayan başka bir işlem adı altında) olarak tescili (şerhi) mümkün değildir. Kanunun yapılmasına imkan tanıdığı kullanma ve yararlanmaya ilişkin sözleşmelerde, kullanma ve yararlanmaya ilişkin hükümlerin ana unsur olarak yer aldığı, ancak Kanunun özel şekil aradığı sözleşme tiplerinin ise bu sözleşmeye hüküm olarak konulması halinde, şerhi talep edilen hususun asıl sözleşme (kullanma-yararlanma sözleşmesinin varlığı) olup, şufa hakkından feragat ve ortaklığın idamesi sözleşmesi şerhi olmadığından, ana sözleşmenin (kullanma ve yararlanma sözleşmesinin) şerhi mümkündür. Kanunun özel şekil aradığı halde bu şekle uyulmadan başka bir sözleşme (olayda kullanma ve yararlanma sözleşmesi) içeriğine konulan hükümler, taraflara ve o taşınmaz üzerinde sonradan hak iktisap eden üçüncü kişilere karşı (Kanunda belirtilen şekle uygun olarak düzenlenmedikçe) hüküm ifade etmeyecektir. Sözleşmenin 4. maddesinde yer alan, \"..., diğer hissedarlar bu evden hak iddia edemeyecekler ve ev ile ilgili tüm tasarruf haklarını devretmiş sayılacaklar\" şeklindeki belirtmenin, meskenin mülkiyet hakkının, taşınmazdan ayrı olarak adı geçene devrini amaçlar mahiyette olduğu, bunun da 4721 sayılı Türk Medeni Kanunu' nün 706. maddesindeki, taşınmaz mülkiyetinin kazanımının resmi şekilde yapılmasına bağlı olması ve 718. maddesindeki, arazi üzerindeki mülkiyetin, kullanılmasında yarar olduğu ölçüde, üstündeki hava ve altındaki arz katmanlarını da kapsayacağı (arz üzerindeki yapılı ve dikili şeylerin mütemmim cüz olarak arzın mülkiyetine tabi olduğu, arzın mülkiyetinin başkasına, üstündeki yapıların mülkiyetinin başkasına ait olamayacağı) ilkesine aykırılık teşkil ettiği; 2. maddesindeki paylı mülkiyeti devam yükümlülüğü ile yasal önalım hakkından feragat yükümlülüklerinin, kanunda bu sözleşmeler için ön görülen özel şekil ve yükümlülüklere aykırı nitelikte olduğu görülmektedir. Bu sebeple, kanuni ön alım hakkından feragata (bunun resmi sözleşme düzenlenmesi şartıyla yapılması mümkün) ilişkin hükmü ile paylı mülkiyetin devamı yükümlülüğünün ve sözleşmenin 4. maddesinin yukarıda belirtilen bölümünün yer almadığı yeni bir sözleşmenin ibrazı halinde talebin karşılanması mümkündür. Yukarıda açıklanan gerekçelerle, mevcut durumda itiraza konu ………. İli, ……….. ilçesi, ………. Köyü, 2572 parsel numaralı taşınmaz ile ilgili olarak düzenlenen, kullanma yararlanma sözleşmesinin tapu kütüğüne şerhi talebinin reddine dair, ………. Tapu Müdürlüğü'nün 12.06.2012 tarihli ve 10518 yevmiye numaralı ret karan ile bu karan onayan ………. Tapu ve Kadastro ………. Bölge Müdürlüğü'nün 13.08.2012 tarihli ve 2012/10 sayılı onama kararının yerinde olduğu kanaatine varılmıştır. SONUÇ; Tapu ve Kadastro ………... Bölge Müdürlüğü'nün 13.08.2012 tarihli ve 2012/10 sayılı karan ile onanan ……… Tapu Müdürlüğü'nün 12.06.2012 tarihli ve 10518 yevmiye numaralı ret kararının \"ONANMASINA\" na karar verilmiştir. Takdirlerinize arz ederim. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fpayli-mulkiyete-konu-tasinmazin-kullanilmasi-hak-karar-ornegi.html",
        "title": "",
        "target": "",
        "type": "internal"
      },
      {
        "text": "PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?payli-mulkiyete-konu-tasinmazin-kullanilmasi-hak-karar-ornegi.html",
        "title": "",
        "target": "_top",
        "type": "internal"
      },
      {
        "text": "SÖZLEŞMELER",
        "href": "sozlesmeler.html",
        "title": "SÖZLEŞMELER DİZİNİ",
        "target": "",
        "type": "internal"
      },
      {
        "text": "DİĞER SÖZ.",
        "href": "diger-sozlesmeleri-dizini.html",
        "title": "DİĞER SÖZLEŞMELER",
        "target": "",
        "type": "internal"
      },
      {
        "text": "MEVZUAT",
        "href": "sozlesmeler-mevzuati.html",
        "title": "SÖZLEŞMELER MEVZUATI",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "sozlesmeler-hakkinda-genelge-genel-yazilar.html",
        "title": "SÖZLEŞMELER HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "Türk Medeni Kanunu'nun 693. maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu'nun 690.",
        "href": "turk-medeni-kanunu.html#690",
        "title": "",
        "target": "",
        "type": "internal"
      },
      {
        "text": "Türk Medeni Kanunu'nun 733. maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanunu' nün 706. maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"T.C. &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ÇEVRE VE ŞEHİRCİLİK BAKANLIĞI &nbsp; &nbsp; &nbsp; &nbsp; &nbsp; &nbsp; &nbsp; Tapu ve Kadastro Genel Müdürlüğü Tapu Dairesi Başkanlığı\" />\n\n   <link rel=\"canonical\" content=\"noterlikrehberi.net/rehber/index.html?payli-mulkiyete-konu-tasinmazin-kullanilmasi-hak-karar-ornegi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"payli-mulkiyete-konu-tasinmazin-kullanilmasi-hak-karar-ornegi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ\",\n\n   mailsubject: \"Tavsiye: Noterlik Rehberi - PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"PAYLI-MULKIYETE-KONU-TASINMAZIN-KULLANILMASI-HAK-KARAR-ORNEGI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"payli-mulkiyete-konu-tasinmazin-kullanilmasi-hak-karar-ornegi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?payli-mulkiyete-konu-tasinmazin-kullanilmasi-hak-karar-ornegi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?payli-mulkiyete-konu-tasinmazin-kullanilmasi-hak-karar-ornegi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?payli-mulkiyete-konu-tasinmazin-kullanilmasi-hak-karar-ornegi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?payli-mulkiyete-konu-tasinmazin-kullanilmasi-hak-karar-ornegi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fpayli-mulkiyete-konu-tasinmazin-kullanilmasi-hak-karar-ornegi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>PAYLI MÜLKİYETE KONU TAŞINMAZIN KULLANILMASI HAK KARAR ÖRNEĞİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?payli-mulkiyete-konu-tasinmazin-kullanilmasi-hak-karar-ornegi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">PAYLI MÜLKİYETE KONU TAŞINMAZIN KULLANILMASINA VE YÖNETİLMESİNE İLİŞKİN SÖZLEŞMENİN TESCİLİNE İLİŞKİN KARAR ÖRNEĞİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sozlesmeler.html\" class=\"topiclink\" title=\"SÖZLEŞMELER DİZİNİ\">SÖZLEŞMELER</a>  &nbsp; <a href=\"diger-sozlesmeleri-dizini.html\" class=\"topiclink\" title=\"DİĞER SÖZLEŞMELER\">DİĞER SÖZ.</a>  &nbsp; <a href=\"sozlesmeler-mevzuati.html\" class=\"topiclink\" title=\"SÖZLEŞMELER MEVZUATI\">MEVZUAT</a>  &nbsp; <a href=\"sozlesmeler-hakkinda-genelge-genel-yazilar.html\" class=\"topiclink\" title=\"SÖZLEŞMELER HAKKINDA GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\">T.C.</p>\n\n<p style=\"text-align: center;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ÇEVRE VE ŞEHİRCİLİK BAKANLIĞI</p>\n\n<p style=\"text-align: center;\"> &nbsp; &nbsp; &nbsp; &nbsp; &nbsp; &nbsp; &nbsp;Tapu ve Kadastro Genel Müdürlüğü Tapu Dairesi Başkanlığı</p>\n\n<p style=\"text-align: right;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  </span>11 Şubat 2013</p>\n\n<p class=\"p_Normal\">Sayı &nbsp; : 96021322-100.01/ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </p>\n\n<p style=\"text-align: right;\"> KARAR 2013/7</p>\n\n<p class=\"p_Normal\">Konu : Ret kararı.</p>\n\n<p style=\"text-align: center;\">&nbsp;</p>\n\n<p style=\"text-align: center;\">GENEL MÜDÜRLÜK MAKAMINA</p>\n\n<p class=\"p_Normal\">&nbsp;</p>\n\n<p>Tapu ve Kadastro ……. Bölge Müdürlüğü'nün 13.08.2012 tarihli ve 2012/10 sayılı karan ile onanan ………. Tapu Müdürlüğü'nün 12.06.2012 tarihli ve 10518 yevmiye numaralı ret kararına Hasan Ali …….. vekili Av. Ayvaz ………'ın 24.09.2012 tarihli dilekçesi ile itiraz edilmiştir.</p>\n\n<p>&nbsp;</p>\n\n<p>İSTEM:</p>\n\n<p>…… İli, …….. ilçesi, ……… Köyü, 2572 parsel numaralı, 3262,50m2 yüzölçümlü, &quot;iki katlı kargir ev ve arsası&quot; nitelikli taşınmazın 1/3 er hissesi Celal oğlu Hasan Ali …… ile Celal kızları Ayşe ……… ve Fatma ……….. adlarına kayıtlı iken, 12.06.2012 tarihli ve 2012/11780 numaralı başvuru ile paydaşlar tarafından, kendi aralarında düzenledikleri 25.05.2012 tarihli kullanma-yararlanma sözleşmesinin tapu kütüğüne şerh verilmesi talebinde bulunulmuştur.</p>\n\n<p>RET NEDENİ:</p>\n\n<p>Talebin Müdürlükçe, <a href=\"javascript:void(0);\" onclick=\"return hmshowPopup(event, popid_1010639307X, this);\" class=\"popuplink\">Türk Medeni Kanunu'nun 693. maddesi</a> gerekçe gösterilerek 12.06.2012 tarih ve 10518 yevmiye ile ret edildiği anlaşılmıştır.</p>\n\n<p>YAPILAN İNCELEME:</p>\n\n<p>……… İli, ……… ilçesi, ……… Köyü, 2572 parsel numaralı, 3262,50m2 yüzölçümlü, &quot;iki katlı kargir ev ve arsası&quot; nitelikli taşınmazın 1/3 er hissesinin Celal oğlu Hasan Ali ……… ile Celal kızlan Ayşe ……… ve Fatma ……… adlarına kayıtlı olduğu,</p>\n\n<p>Paydaşların anılan taşınmaz ile ilgili olarak Lisanslı Harita Kadastro Mühendislik Bürosu tarafından düzenlenen krokiye ve Türk Medeni Kanunu'nun 693. maddesine istinaden kendi aralarında düzenlemiş oldukları 25.05.2012 tarihli kullanma-yararlanma sözleşmesinin;</p>\n\n<p>(</p>\n\n<p>1.maddesinde her hissedarın haritada belirtilen alanı diğer hissedarlara zarar vermeyecek şekilde dilediği gibi kullanabileceğini, kendisine isabet eden kısma dilerse kanuni şartlara uymak koşulu ile diğer hissedarlardan muvafakat almadan imar ölçüleri içinde inşaat yapabileceğini, 2.maddesinde hissedarların birbirlerine karşı şufa hakkından feragat ettikleri ve hiçbir şekilde izaleyi şüyu davası açamayacakları,</p>\n\n<p>3.maddesinde krokide A harfi ile gösterilen alanda kalan artezyen kuyusunu her üç hissedarın eşit şartlarda kullanmaya devam edeceği,</p>\n\n<p>4.maddesinde krokide C harfi ile gösterilen alanda bulunan iki katlı meskenin tamamının kullanım hakkının Hasan Ali ………….'ya ait olacağı diğer hissedarların bu evden hak iddia etmeyecekleri ve ev ile ilgili tüm tasarruf haklarını devir etmiş sayılacakları, evin tadilatı, onarımı, yıkımı gereken durumlarda hissedarların rızası olmaksızın Hasan Ali …………….'nın istediği gibi bu işleri yaptıracağı,</p>\n\n<p>5.maddesinde taşınmaz üzerinde üç kısma ayrılan ve ayrı parsel olarak gösterilen kısımların hisselerinin devredilmesi halinde devir alan yeni hissedarın Medeni Kanun'un 695. maddesi gereğince sözleşme şartlarını aynen kabul etmiş sayılacağı şeklinde düzenlemeler içerdiği,</p>\n\n<p>&nbsp;</p>\n\n<p>Paydaşlardan Ayşe ……..'nun anılan sözleşmenin tapuya tescili için ……… Tapu Müdürlüğü'ne 12.06.2012 tarihinde 2012/11780 sayılı başvuruda bulunduğu, talebin Müdürlükçe, Türk Medeni Kanunu'nun 693. maddesi gerekçe gösterilerek 12.06.2012 tarih ve 10518 yevmiye ile ret edilmesi üzerine, paydaşlardan Hasan Ali ……….'nın 25.06.2012 tarihli dilekçe ile Bölge Müdürlüğü'ne itiraz ettiği, Bölge Müdürlüğü'nün; taraflar arasında düzenlenen kullanma-yararlanma sözleşmesinin harici ifraza yönelik olduğu, böyle bir sözleşmenin uygulanması kanunlarımızda yer alan ifraz işlemine ilişkin hükümleri dolanmak suretiyle resmi şekil tamamlanmadan yapılan harici ifrazın tapu sicili ile ilişkisini kurmuş olacağından, sözleşmenin şerhinin mümkün olmadığı gerekçesi ile ret kararını onadığı, bu karara karşı Ali ……… vekili Av. Ayvaz ………..'ın 24.09.2012 tarihli dilekçesi ile Genel Müdürlüğümüze itiraz edildiği anlaşılmıştır.</p>\n\n<p>&nbsp;</p>\n\n<p>HUKUKİ SEBEPLER VE GEREKÇE :</p>\n\n<p>&nbsp;</p>\n\n<p><a href=\"javascript:void(0);\" onclick=\"return hmshowPopup(event, popid_1010639344X, this);\" class=\"popuplink\">Türk Medeni Kanunu</a>'nun paylı mülkiyette anlaşmaları düzenleyen Yönetim ve tasarruf başlıklı 689. maddesine göre paydaşlar;</p>\n\n<p>1.<span style=\"font-family: 'Times New Roman',Times,Georgia,serif;\"> </span>Paylı mülkiyet konusu eşyanın kullanılabilirliğinin ve değerinin korunması için zorunlu olan yönetim işlerini yapmak ve gerektiğinde mahkemeden buna ilişkin önlemlerin alınmasını istemek,</p>\n\n<p>2.Eşyayı bir zarar tehlikesinden veya zararın artmasından korumak için derhal alınması gereken önlemleri bütün paydaşlar hesabına &nbsp; almak, yetkilerini ortadan kaldırmamak veya sınırlamamak koşulu ile kendi aralarında oybirliğiyle anlaşarak, yararlanma, kullanma ve yönetime &nbsp; ilişkin &nbsp; konularda &nbsp; kanun &nbsp; hükümlerinden &nbsp; farklı &nbsp; bir &nbsp; düzenleme &nbsp; &nbsp;yapabilirler.</p>\n\n<p>Taşınmazlarla ilgili anlaşmaları imzalarının noterlikçe onaylanması koşuluyla paydaşlardan birinin başvurusu üzerine tapu kütüğüne şerh verebilirler.</p>\n\n<p>&nbsp;</p>\n\n<p>Paydaşların kendi aralarında düzenledikleri sözleşmelerle ilgili olarak kullanma, yararlanma ve yönetime ilişkin konuların kapsamı Türk Medeni Kanunu'nun olağan yönetim işlerini düzenleyen 690. maddesi, önemli yönetim işlerini düzenleyen 691. maddesi, olağanüstü yönetim işleri ve tasarruftan düzenleyen 692. maddesi ile yararlanma, kullanma ve koruma hususunu düzenleyen 693. maddesinde belirlenmiştir. 693. maddeye göre paydaşlardan her biri, diğerlerinin haklan ile bağdaştığı ölçüde paylı maldan yararlanabilir ve onu kullanabilir. Uyuşmazlık halinde yararlanma ve kullanma şeklini hakim belirler. Bu belirleme, paylı malın kullanılmasının zaman veya yer itibarıyla paydaşlar arasında bölünmesi biçiminde de olabilir(Yargıtay 1. H.D. 17.06.2004, 2004/7170 E. 2004/7389 K.).</p>\n\n<p>&nbsp;</p>\n\n<p>Türk Medeni Kanunu'nun kişisel hakların şerhini düzenleyen 1009. maddesi ise; &quot; Arsa payı karşılığı inşaat, taşınmaz satış vaadi, kira, alım, önalım, gerialım sözleşmelerinden doğan haklar ile şerh edilebileceği kanunlarda açıkça öngörülen diğer haklar tapu kütüğüne şerh edilebilir.&quot; hükmündedir.</p>\n\n<p>Buna göre 689. maddede şerh edilebileceği açıkça belirtilmiş olan kullanma yararlanma sözleşmelerine ilişkin olarak tapu müdürlüklerince, talebe konu sözleşmenin içeriğine girerek taraf iradelerine müdahale sonucunu doğuracak uygulamalara sebebiyet verilmeden ve sözleşmelerde yer alan hükümlerin yorumuna girilmeden yapılacak değerlendirme sonucunda; <a href=\"turk-medeni-kanunu.html#690\" class=\"topiclink\">Türk Medeni Kanunu'nun 690.</a> ve 693. maddeleri arasında sayılan hükümler kapsamında yer alan konularda düzenlenmiş olmak kaydıyla ve yine Türk Medeni Kanunu'nun 689. maddesinde sayılan hususlara aykırılık taşımayan, tarafların kendi aralarında oybirliğiyle anlaşarak düzenledikleri; yararlanma, kullanma ve yönetime ilişkin konularda kanun hükümlerinden farklı bir düzenleme içeren sözleşmelerin tapu kütüğüne şerhinin mümkün olabileceği açıktır.</p>\n\n<p>&nbsp;</p>\n\n<p>Nitekim konuya ilişkin başka bir talebin değerlendirilmesi amacıyla yapılan 06.06.2007 tarihli Genel Müdürlüğümüz Merkez İnceleme Kurulu toplantısında, uygulama birliğinin sağlanması açısından konunun Adalet Bakanlığı'na soru konusu edilmesine karar verilmiş olup, Adalet Bakanlığının</p>\n\n<p>&nbsp;</p>\n\n<p>23.07.2007 tarih ve 15415 sayılı cevabi yazısında harici veya fiili taksim yapılması konusunda;</p>\n\n<p>&quot;...paylı mülkiyet konusunda kabul edilmiş olan ve Yargıtay 1. Hukuk Dairesine ait çeşitli kararlarda ifade edilen; 'Medeni Kanun'un 706., Borçlar Kanunu'.nun 213., Tapu Kanunu'nun 26. maddeleri hilafına tapulu taşınmazlarda harici veya fiili taksim ile payların mülkiyeti ana taşınmazdan ayrılamaz. Ne var ki, taşınmazın kullanma biçimini tüm paydaşlar arasında varılan bir anlaşma ile belirlenmiş ya da fiili bir kullanma biçimi oluşmuş, uzun süre paydaşlar bu durumu benimsemişlerse kayıtta paylı, eylemsel olarak (fiilen) bağımsız bu oluşumun tapuda yapılacak resmi taksime veya suyun satış suretiyle giderilmesine yahut o yerde bir imar uygulaması yapılmasına kadar korunması, ahde vefa kuralının yanında Medeni Kanun'un 2. maddesinde düzenlenen iyi niyet kuralının da bir gereğidir. Aksi halde, pek çok kimse zarar görecek toplum düzeni ve barışı bozulacaktır.' şeklindeki ilkenin gözetilmesi uygun olacaktır. Buradan da anlaşılacağı üzere, payların mülkiyetinin ana taşınmazdan ayrılabilmesi için Medeni Kanunun 699. maddesinde belirtildiği biçimde işlem yapılması gereklidir. Bu işlem yapılıncaya ya da o yerde bir imar uygulaması yapılana kadar, yine aynı Kanunun 689. maddesi uyarınca, paydaşların oy birliği ile yararlanma, kullanma ve yönetime ilişkin konularda yaptıkları, kanun hükümlerinde farklı</p>\n\n<p>düzenlemeler taşıyan sözleşmelerin (689/2 fıkradaki istisnalar dışında) geçerli olduğu; bunun sonradan paydaş olan veya pay üzerinde aynı hak kazanan kimseleri de bağlayabilmesi için tapu kütüğüne şerh edilmesi gerekeceği düşünülmektedir...&quot; şeklinde görüş belirtilmiştir.</p>\n\n<p>Öte yandan tapu siciline şerhi talep edilen sözleşmenin 2. maddesinde hissedarların birbirlerine karşı şufa hakkından feragat ettikleri ve hiçbir şekilde izaleyi şüyu davası açamayacakları hususlarında düzenleme yapılmış olup, Türk Medeni Kanunu'nun paylı mülkiyetin sona ermesi ve paylaşma istemini düzenleyen 698. maddesine göre, taşınmazlarda paylı mülkiyetin devamına ilişkin sözleşmeler, resmi şekle bağlıdır ve tapu kütüğüne şerh verilebilir ancak paylaşmayı isteme hakkı, hukuki bir işlemle en çok on yıllık süre ile sınırlandırılabilir.</p>\n\n<p>&nbsp;</p>\n\n<p><a href=\"javascript:void(0);\" onclick=\"return hmshowPopup(event, popid_1010637716X, this);\" class=\"popuplink\">Türk Medeni Kanunu'nun 733. maddesi</a>ne göre, önalım hakkından feragatin resmi şekilde yapılması ve tapu kütüğüne şerh verilmesi gerekir. Belirli bir satışta önalım hakkını kullanmaktan vazgeçme, yazılı şekle tabidir ve satıştan önce veya sonra yapılabilir.</p>\n\n<p>Benzer bir konuya ilişkin olarak Genel Müdürlüğümüz Tapu Dairesi Başkanlığı'nca Hukuk Müşavirliğine 27.12.2011 tarihli ve B.09.1.TKG0100001-111-831/10577 sayılı yazı ile görüş sorulmuş ve Hukuk Müşavirliği tarafından 07.02.2012 tarihli ve B.09.1.TKG.061.045.02.11.1004/838 sayılı yazıda özetle;</p>\n\n<p>&nbsp;</p>\n\n<p>&quot;...olayımızda, 'kullanma ve yararlanma sözleşmesi' adıyla düzenlenen sözleşmenin bazı maddelerinde 'yasal önalım hakkından feragat' ve 'paylı mülkiyeti devam ettirme anlaşmasının' da bulunduğu anlaşılmaktadır. Somut olayda, paylı taşınmazın kullanılması, yararlanılması ve yönetime ilişkin sözleşme tapu kütüğünün şerhler hanesine şerh edilebilecektir. Ancak, bu şerh 'yasal önalım hakkından feragat' ve 'paylı mülkiyeti devam ettirme anlaşmasının' o taşınmazda sonradan hak iktisap eden üçüncü kişilere karşı ileri sürülebilmesini sağlamayacaktır. Başka bir deyişle, 'yasal önalım hakkından feragat' ve 'paylı mülkiyeti devam ettirme anlaşması' ayrı ayrı usulüne uygun olarak düzenlenmeli ve tapu kütüğüne şerhi talep edilmedir ki şerhten beklenen etki sağlanabilsin. Zira yukarıda da bahsedildiği üzere, üç ayrı şerh konusu işlemin amacı ve şekli farklı farklıdır.</p>\n\n<p>Bir kere 'paylı mülkiyeti devam ettirme anlaşması' T.M.K. m. 698/2'ye göre, en fazla on yıllık süre için söz konusu olur. Kanundaki ifadesiyle, paylaşmayı isteme hakkı, hukuki bir işlemle en çok on yıllık süre ile sınırlandırılabilir. Olayımızdaki sözleşmede böyle bir sınırlama söz konusu değildir...</p>\n\n<p>...a) Söz konusu taşınmazın paylı maliklerince oybirliği ile düzenledikleri &quot;kullanma ve yararlanma sözleşmesinin&quot; T.M.K.'nın 689 uncu ve 695 inci maddeleri uyarınca tapu kütüğüne şerh verilebileceği,</p>\n\n<p>&nbsp;</p>\n\n<p>b)Sözleşme içeriğinde yer alan &quot;yasal önalım hakkından feragat&quot; ve &quot;paylı mülkiyeti devam ettirme anlaşmasının&quot; bu haliyle tapu kütüğüne ayrıca şerh verilemeyeceği; şayet bu yönde bir talep söz konusu olur ise, kanunda yazılı şekliyle bir istemin gerekeceği,...düşünülmektedir&quot; şeklinde görüş belirtilmiştir.</p>\n\n<p>&nbsp;</p>\n\n<p><span style=\"font-weight: bold;\">Somut olayda talep edilen işlem, kullanma ve yararlanma sözleşmesinin tapuya şerh edilmesi işlemidir. Bu sözleşmeye yan hükümler olarak ortaklığın devamı yükümlülüğü ve şufa hakkından feragat maddelerinin konulduğu görülmektedir.</span></p>\n\n<p>&nbsp;</p>\n\n<p><span style=\"font-weight: bold;\">Medeni Kanun'da düzenleme usulü ve şekli açıkça belirtilen, içerik ve nitelik olarak farklı nitelikteki bir sözleşmenin kullanma, yararlanma sözleşmesi (niteliği itibari ile kanunda özel şekle tabi tutulmuş paylı mülkiyeti devam yükümlülüğü, yasal önalım hakkından feragat vb. sözleşmenin, özel şekil aramayan başka bir işlem adı altında) olarak tescili (şerhi) mümkün değildir.</span></p>\n\n<p>&nbsp;</p>\n\n<p><span style=\"font-weight: bold;\">Kanunun yapılmasına imkan tanıdığı kullanma ve yararlanmaya ilişkin sözleşmelerde, kullanma ve yararlanmaya ilişkin hükümlerin ana unsur olarak yer aldığı, ancak Kanunun özel şekil aradığı sözleşme tiplerinin ise bu sözleşmeye hüküm olarak konulması halinde, şerhi talep edilen hususun asıl sözleşme (kullanma-yararlanma sözleşmesinin varlığı) olup, şufa hakkından feragat ve ortaklığın idamesi sözleşmesi şerhi olmadığından, ana sözleşmenin (kullanma ve yararlanma sözleşmesinin) şerhi mümkündür.</span></p>\n\n<p>&nbsp;</p>\n\n<p>Kanunun özel şekil aradığı halde bu şekle uyulmadan başka bir sözleşme (olayda kullanma ve yararlanma sözleşmesi) içeriğine konulan hükümler, taraflara ve o taşınmaz üzerinde sonradan hak iktisap eden üçüncü kişilere karşı (Kanunda belirtilen şekle uygun olarak düzenlenmedikçe) hüküm ifade etmeyecektir.</p>\n\n<p>&nbsp;</p>\n\n<p>Sözleşmenin 4. maddesinde yer alan, &quot;..., diğer hissedarlar bu evden hak iddia edemeyecekler ve ev ile ilgili tüm tasarruf haklarını devretmiş sayılacaklar&quot; şeklindeki belirtmenin, meskenin mülkiyet hakkının, taşınmazdan ayrı olarak adı geçene devrini amaçlar mahiyette olduğu, bunun da 4721 sayılı <a href=\"javascript:void(0);\" onclick=\"return hmshowPopup(event, popid_1010637412X, this);\" class=\"popuplink\">Türk Medeni Kanunu' nün 706. maddesi</a>ndeki, taşınmaz mülkiyetinin kazanımının resmi şekilde yapılmasına bağlı olması ve 718. maddesindeki, arazi üzerindeki mülkiyetin, kullanılmasında yarar olduğu ölçüde, üstündeki hava ve altındaki arz katmanlarını da kapsayacağı (arz üzerindeki yapılı ve dikili şeylerin mütemmim cüz olarak arzın mülkiyetine tabi olduğu, arzın mülkiyetinin başkasına, üstündeki yapıların mülkiyetinin başkasına ait olamayacağı) ilkesine aykırılık teşkil ettiği; 2. maddesindeki paylı mülkiyeti devam yükümlülüğü ile yasal önalım hakkından feragat yükümlülüklerinin, kanunda bu sözleşmeler için ön görülen özel şekil ve yükümlülüklere aykırı nitelikte olduğu görülmektedir.</p>\n\n<p>&nbsp;</p>\n\n<p><span style=\"font-weight: bold;\">Bu sebeple, kanuni ön alım hakkından feragata (bunun resmi sözleşme düzenlenmesi şartıyla yapılması mümkün) ilişkin hükmü ile paylı mülkiyetin devamı yükümlülüğünün ve sözleşmenin 4. maddesinin yukarıda belirtilen bölümünün yer almadığı yeni bir sözleşmenin ibrazı halinde talebin karşılanması mümkündür.</span></p>\n\n<p>&nbsp;</p>\n\n<p>Yukarıda açıklanan gerekçelerle, mevcut durumda itiraza konu ………. İli, ……….. ilçesi, ………. Köyü, 2572 parsel numaralı taşınmaz ile ilgili olarak düzenlenen, kullanma yararlanma sözleşmesinin tapu kütüğüne şerhi talebinin reddine dair, ………. Tapu Müdürlüğü'nün 12.06.2012 tarihli ve 10518 yevmiye numaralı ret karan ile bu karan onayan ………. Tapu ve Kadastro ………. Bölge Müdürlüğü'nün 13.08.2012 tarihli ve 2012/10 sayılı onama kararının yerinde olduğu kanaatine varılmıştır.</p>\n\n<p>&nbsp;</p>\n\n<p>SONUÇ;</p>\n\n<p>Tapu ve Kadastro ………... Bölge Müdürlüğü'nün 13.08.2012 tarihli ve 2012/10 sayılı karan ile onanan ……… Tapu Müdürlüğü'nün 12.06.2012 tarihli ve 10518 yevmiye numaralı ret kararının &quot;ONANMASINA&quot; na karar verilmiştir. Takdirlerinize arz ederim.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"payli-mulkiyete-konu-tasinmazin-kullanilmasi-hak-karar-ornegi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:26:58.929667"
}