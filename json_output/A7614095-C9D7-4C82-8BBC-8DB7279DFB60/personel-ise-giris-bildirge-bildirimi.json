{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\personel-ise-giris-bildirge-bildirimi.html",
    "title": "PERSONEL İŞE GİRİŞ BİLDİRGELERİNİN BİLDİRİMİ",
    "description": "Sosyal güvenlik sigortasının yaptırılması   Noterin, Sosyal Sigortalar ve Genel Sağlık Sigortası Kanunu gereğince Sosyal Güvenlik İl Müdürlüğüne başvurarak, kişisel sosyal güv",
    "keywords": [
      "PERSONEL İŞE GİRİŞ BİLDİRGELERİNİN BİLDİRİMİ"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ PERSONEL İŞE GİRİŞ BİLDİRGELERİNİN BİLDİRİMİ Email Gönder PERSONEL İŞE GİRİŞ BİLDİRGELERİNİN BİLDİRİMİ << Fihrist-Ana sayfa >> PERSONEL İŞE GİRİŞ BİLDİRGELERİNİN BİLDİRİMİ ADALET BAK     SAVCILIK    GENEL YAZIŞMA    MAHKEME    NOTER ODASI    TNB    VERGİ DAİRESİ Sosyal güvenlik sigortasının yaptırılması Noterin, Sosyal Sigortalar ve Genel Sağlık Sigortası Kanunu gereğince Sosyal Güvenlik İl Müdürlüğüne başvurarak, kişisel sosyal güvenlik sigortasını yaptırması gerekir. Bağlı bulunulan noter odası ve Türkiye Noterler Birliği’nden  bu konuda gerekli bilgi alınabilir. Sosyal Güvenlik Kurumuna bildirim Sosyal Sigortalar ve Genel Sağlık Sigortası Kanununun 11. maddesi uyarınca Kuruma verilmesi gereken iş yeri bildirgesinin en geç personel çalıştırmaya başlandığı tarihte Kuruma verilmesi icap etmektedir. Belirtilen Kanununa eklenen ek 1. madde ile, işverenler tarafından 8 inci, 9 uncu ve 11 inci maddelere göre Kuruma yapılan sigortalı ve işyerlerine ilişkin bildirimlerin; 2821 sayılı Sendikalar Kanununun 62 nci maddesi, 4447 sayılı İşsizlik Sigortası Kanununun 48 inci maddesi ve 4857 sayılı İş Kanununun 3 üncü maddesi hükümleri uyarınca Bakanlık ile ilgili bölge müdürlüklerine ve Türkiye İş Kurumuna yapılması gereken bildirimlerin yerine geçtiği kabul edilmiştir. 21 Temmuz 2009 tarihli ve 27295 sayılı Resmi Gazete’de yayımlanan “Sosyal Güvenlik Kurumuna Yapılan Sigortalı ve İşyeri Bildirimlerinin Bazı Kurumlara Yapılması Gereken Bildirimler Yerine Geçmesine Dair Usul ve Esasları Hakkında Yönetmeliğin 8 ve 10. maddeleri gereğince 01.08.2009 tarihinden itibaren 2821 sayılı Sendikalar Kanununun 62 nci maddesi, 4447 sayılı İşsizlik Sigortası Kanununun 48 inci maddesi ve 4857 sayılı İş Kanununun 3 üncü maddesi hükümleri uyarınca yapılması gereken sigortalı ve işyeri bildirimlerinin Kuruma yapılması zorunluluğu getirilmiştir. 1 Ağustos 2009 tarihinden İtibaren, Sosyal Sigortalar ve Genel Sağlık Sigortası Kanununun 8, 9 ve 11. maddeleri uyarınca Sosyal Güvenlik Kurumuna yapılacak bildirimler yeterli olduğundan, bu tarihten sonra 4857 sayılı İş Kanununun 3. maddesi gereğince Çalışma ve Sosyal Güvenlik Bakanlığı ilgili bölge müdürlüğü ile 4447 Sayılı İşsizlik Sigortası Kanunu uyarınca İş ve İşçi Bulma Kurumu Genel Müdürlüğüne herhangi bir bildirim yapılmayacaktır. 5510 sayılı Sosyal Sigortalar ve Genel Sağlık Sigortası Kanununun 11. maddesi gereğince, işveren, örneği Kurumca hazırlanacak işyeri bildirgesini en geç sigortalı çalıştırmaya başladığı tarihte, Kuruma vermekle yükümlüdür. İşyerinin faaliyette bulunduğu adresten başka bir ildeki adrese nakledilmesi, sigortalı çalıştırılan bir işin veya işyerinin başka bir işverene devredilmesi veya intikal etmesi halinde, işyerinin nakledildiği, yeni işverenin işi veya işyerini devraldığı tarihi takip eden on gün içinde işyeri bildirgesini Kuruma vermekle yükümlüdür. Sosyal Sigortalar Genel Müdürlüğü Prim Tahsilat Daire Başkanlığının 10.07.2009 tarih 2009-92  numaralı  genelgesinde; 2009 Ekim ayına ilişkin düzenlenecek olan aylık prim ve hizmet belgesinden başlanılarak tüm resmi ve özel sektör işverenleri, çalıştırılan sigortalı sayısı üzerinde durulmaksızın cari aylara ilişkin aylık prim ve hizmet belgelerini e-Sigorta kanalıyla göndermekle zorunlu tutulmuştur. Bu nedenle, 01.10.2009 ve sonraki tarihlerde işe alınan sigortalılara ilişkin ilk ve tekrar sigortalı işe giriş bildirgelerinin de e-sigorta kanalıyla Kuruma gönderilmesi gerekmektedir. Dolayısıyla 2009 ekim ayından itibaren tüm resmi veya özel sektör işverenlerin cari aylara ilişkin asıl, ek ve iptal niteliğindeki aylık prim ve hizmet belgelerini Kuruma, e-Sigorta kanalıyla göndermeleri zorunlu olduğundan, söz konusu belgelerin Kuruma kağıt ortamında verilmesi halinde yasal süresi içinde olsa dahi (iptal niteliğindeki prim ve hizmet belgeleri hariç), ilgililer aleyhine, Sosyal Sigortalar ve Genel Sağlık Sigortası Kanununun 102. maddesinin 1. fıkrasının (c ) bendi uyarınca idari para cezası uygulanacaktır. Bu nedenle; Sosyal Sigortalar ve Genel Sağlık Sigortası Kanunu kapsamına alınan her işyeri için e-sigorta kullanıcı kodu ve şifresinin alınması amacıyla işyerinin bağlı bulunduğu Sosyal Güvenlik İl Müdürlüğüne /  Sosyal Güvenlik Merkezine başvurulması gerekmektedir. İş ve İşçi Bulma Kurumuna  (İŞKUR)  üye olma 4857 sayılı İş Kanununun 3. maddesi ile  en az bir işçi çalıştıran gerçek veya tüzel kişiliğe sahip tüm işyerlerinin, www.iskur.gov.tr adresindeki İnternet sitesi üzerinden işyeri kayıtlarını yaptırarak İş ve İşçi Bulma Kurumuna da (İŞKUR) üye olmaları gerekmektedir. Noter katibi veya adayı ile yapılacak sözleşme 4 nüsha olarak düzenlenir ve düzenlendiği tarihten itibaren 15 gün içinde 1 nüshası Noter Odasına 1 nüshası Bölge Çalışma Müdürlüğüne (yeni düzenleme ile İşkur’a gönderilmez, elektronik ortamda bildirim yapılır) bir nüshası personele verilir ve bir nüshası da noterlikteki dosyasında saklanır . Odaya gönderilen nüshaya katibin veya adayın görev yapmaya haiz olduğuna ilişkin belgeler de eklenir. Sözleşmelerle ilgili olarak yapılacak olan değişikliklerde değişikliğin yapıldığı tarihten itibaren yine 15 gün içerisinde noter odasına bildirilir. İlk işe başlamada asgari ücretten az ücret verilemez. Çalışma ve Sosyal Güvenlik Bakanlığının yukarıda belirtilen görüşü dikkate alınarak, Noterlik Kanunu ile Yönetmeliğinde değişiklik yapılıncaya kadar, noter katipleri ve adayları ile yapılacak sözleşmelerin; Bir örneğinin Çalışma ve İş Kurumu İl Müdürlüklerine gönderilmesi gerekmediğinden, bir nüshasının noter odası başkanlığına gönderilmek, bir nüshasının noterde kalmak ve diğerinin ise katip veya adaya verilmek üzere üç nüsha olarak düzenlenmesi gerekir. Sosyal Sigortalar ve Genel Sağlık Sigortası Kanunu gereğince Sosyal Güvenlik İl Müdürlüğüne başvurarak, Noterin Kişisel Sosyal Güvenlik Sigortasını yaptırması gerekir. Bağlı olunan Noter Odası ve Türkiye Noterler Birliği’nden bu konuda gerekli bilgi alınabilir. Noterlik Kanunu Madde 204 – Prim borcunu ve noter aidatını ödememenin sonucu Noterlerin, Noterlik personeli için çalışılan ayı takip eden ayın 23’üne kadar ilgili Sosyal Güvenlik İl Müdürlüğüne Sigortalı Hizmet Listesi vermesi ve tahakkuk eden Sigorta primlerini de ayın son gününe kadar ödemesi gerekir. Sosyal Güvenlik Kurumuna yapılacak bildirimlerin elektronik ortamda yapılması zorunludur. Sosyal Sigortalar ve Genel Sağlık Sigortası Kanununa eklenen ek 1. madde ile 21 Temmuz 2009 tarihli ve 27295 sayılı Resmi Gazete’de yayımlanan Yönetmelik hükümleri gereğince, 1 Ağustos 2009 tarihinden İtibaren, 5510 sayılı Kanununun 8, 9 ve 11. maddeleri uyarınca Sosyal Güvenlik Kurumuna yapılacak bildirimler yeterli olduğundan, bu tarihten sonra Sendikalar Kanununun 62. maddesi uyarınca verilmesi gereken Ek1(İşçi Bildirim Listesi), Ek2 (İşçi Çıkış Bildirim Listesi) olarak tanımlanan bildirgeleri Çalışma ve Sosyal Güvenlik Bakanlığına verme zorunluluğu kaldırılmıştır. Sosyal Sigortalar ve Genel Sağlık Sigortası Kanununun; 8. maddesi  gereğince  Noterlikte çalıştırılacak personelin çalışmaya başlamadan önce sigortalı işe giriş bildirgesi ile Sosyal Güvenlik Kurumuna bildirilmesi gerekir. Bu maddenin 1. fıkrasının (b) bendinde, Kuruma ilk defa işyeri bildirgesi verilecek işyerlerinde, ilk defa sigortalı çalıştırılmaya başlanılan tarihten itibaren bir ay içinde çalışmaya başlayan sigortalılar için, çalışmaya başladıkları tarihten itibaren en geç söz konusu bir aylık sürenin dolduğu tarihe kadar, sigortalı işe giriş bildirgesinin  kuruma verilmesi halinde, sigortalılık başlangıcından önce bildirilmiş sayılır. 9. maddesi  gereğince, kısa ve uzun vadeli sigorta kolları bakımından sigortalılık; 4 üncü maddenin birinci fıkrasının (a) bendi kapsamındaki sigortalıların (hizmet akdi ile bir işveren tarafından çalıştırılanlar), hizmet akdinin sona erdiği tarihten itibaren sona erer. Sigortalılığı sona erenlerin durumları işverenleri tarafından, en geç on gün içinde Sosyal Güvenlik Kurumuna bildirilir. Sosyal Güvenlik Kurumuna yapılacak bildirimlerin yukarıda yapılan açıklamalar doğrultusunda elektronik ortamda yapılması zorunludur. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "PERSONEL İŞE GİRİŞ BİLDİRGELERİNİN BİLDİRİMİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fpersonel-ise-giris-bildirge-bildirimi.html",
        "title": "",
        "target": "",
        "type": "internal"
      },
      {
        "text": "PERSONEL İŞE GİRİŞ BİLDİRGELERİNİN BİLDİRİMİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?personel-ise-giris-bildirge-bildirimi.html",
        "title": "",
        "target": "_top",
        "type": "internal"
      },
      {
        "text": "ADALET BAK",
        "href": "adalet-bakanligi-ile-yazismalar.html",
        "title": "",
        "target": "",
        "type": "internal"
      },
      {
        "text": "SAVCILIK",
        "href": "cumhuriyet-savciligi-ile-yazismalar.html",
        "title": "",
        "target": "",
        "type": "internal"
      },
      {
        "text": "GENEL YAZIŞMA",
        "href": "genel-yazismalar.html",
        "title": "",
        "target": "",
        "type": "internal"
      },
      {
        "text": "MAHKEME",
        "href": "mahkeme-icra-mud-ile-yazismalar.html",
        "title": "",
        "target": "",
        "type": "internal"
      },
      {
        "text": "NOTER ODASI",
        "href": "noter-odasi-ile-yazismalar.html",
        "title": "",
        "target": "",
        "type": "internal"
      },
      {
        "text": "TNB",
        "href": "tnb-ile-yazismalar.html",
        "title": "",
        "target": "",
        "type": "internal"
      },
      {
        "text": "VERGİ DAİRESİ",
        "href": "vergi-dairesi-ile-yazismalar.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "İş Kanunu",
        "href": "is-kanunu.html",
        "title": "",
        "target": "",
        "type": "internal"
      },
      {
        "text": "İş Kanunu",
        "href": "is-kanunu.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "İş Kanunu",
        "href": "is-kanunu.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "İş Kanunu",
        "href": "is-kanunu.html",
        "title": "",
        "target": "",
        "type": "internal"
      },
      {
        "text": "www.iskur.gov.tr",
        "href": "http://www.iskur.gov.tr",
        "title": "",
        "target": "_blank",
        "type": "external"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "Sosyal Sigortalar ve Genel Sağlık Sigortası Kanunu",
        "href": "sosyal-sigortalar-ve-genel-saglik-sigortasi-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "PERSONEL İŞE GİRİŞ BİLDİRGELERİNİN BİLDİRİMİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>PERSONEL İŞE GİRİŞ BİLDİRGELERİNİN BİLDİRİMİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"PERSONEL İŞE GİRİŞ BİLDİRGELERİNİN BİLDİRİMİ\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Sosyal güvenlik sigortasının yaptırılması &nbsp; Noterin, Sosyal Sigortalar ve Genel Sağlık Sigortası Kanunu gereğince Sosyal Güvenlik İl Müdürlüğüne başvurarak, kişisel sosyal güv\" />\n\n   <link rel=\"canonical\" content=\"noterlikrehberi.net/rehber/index.html?personel-ise-giris-bildirge-bildirimi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"personel-ise-giris-bildirge-bildirimi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"PERSONEL İŞE GİRİŞ BİLDİRGELERİNİN BİLDİRİMİ\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"PERSONEL İŞE GİRİŞ BİLDİRGELERİNİN BİLDİRİMİ\",\n\n   mailsubject: \"Tavsiye: Noterlik Rehberi - PERSONEL İŞE GİRİŞ BİLDİRGELERİNİN BİLDİRİMİ &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   sharesubject: \"Noterlik Rehberi - PERSONEL İŞE GİRİŞ BİLDİRGELERİNİN BİLDİRİMİ &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"PERSONEL-ISE-GIRIS-BILDIRGE-BILDIRIMI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"personel-ise-giris-bildirge-bildirimi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?personel-ise-giris-bildirge-bildirimi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?personel-ise-giris-bildirge-bildirimi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?personel-ise-giris-bildirge-bildirimi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?personel-ise-giris-bildirge-bildirimi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fpersonel-ise-giris-bildirge-bildirimi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>PERSONEL İŞE GİRİŞ BİLDİRGELERİNİN BİLDİRİMİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?personel-ise-giris-bildirge-bildirimi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">PERSONEL İŞE GİRİŞ BİLDİRGELERİNİN BİLDİRİMİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"adalet-bakanligi-ile-yazismalar.html\" class=\"topiclink\">ADALET BAK </a>  &nbsp; <a href=\"cumhuriyet-savciligi-ile-yazismalar.html\" class=\"topiclink\">SAVCILIK</a>  &nbsp; <a href=\"genel-yazismalar.html\" class=\"topiclink\">GENEL YAZIŞMA</a>  &nbsp; <a href=\"mahkeme-icra-mud-ile-yazismalar.html\" class=\"topiclink\">MAHKEME</a>  &nbsp; <a href=\"noter-odasi-ile-yazismalar.html\" class=\"topiclink\">NOTER ODASI</a>  &nbsp; <a href=\"tnb-ile-yazismalar.html\" class=\"topiclink\">TNB</a>  &nbsp; <a href=\"vergi-dairesi-ile-yazismalar.html\" class=\"topiclink\">VERGİ DAİRESİ</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: left;\">&nbsp;</p>\n\n<p style=\"text-align: left;\">Sosyal güvenlik sigortasının yaptırılması</p>\n\n<p>&nbsp;</p>\n\n<p>Noterin, <a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a> gereğince Sosyal Güvenlik İl Müdürlüğüne başvurarak, kişisel sosyal güvenlik sigortasını yaptırması gerekir. Bağlı bulunulan noter odası ve Türkiye Noterler Birliği’nden &nbsp;bu konuda gerekli bilgi alınabilir.</p>\n\n<p>&nbsp;</p>\n\n<p>Sosyal Güvenlik Kurumuna bildirim</p>\n\n<p>&nbsp;</p>\n\n<p><a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a>nun 11. maddesi uyarınca Kuruma verilmesi gereken iş yeri bildirgesinin en geç personel çalıştırmaya başlandığı tarihte Kuruma verilmesi icap etmektedir.</p>\n\n<p>&nbsp;</p>\n\n<p>Belirtilen Kanununa eklenen ek 1. madde ile, işverenler tarafından 8 inci, 9 uncu ve 11 inci maddelere göre Kuruma yapılan sigortalı ve işyerlerine ilişkin bildirimlerin; 2821 sayılı Sendikalar Kanununun 62 nci maddesi, 4447 sayılı İşsizlik Sigortası Kanununun 48 inci maddesi ve 4857 sayılı <a href=\"is-kanunu.html\" class=\"topiclink\">İş Kanunu</a>nun 3 üncü maddesi hükümleri uyarınca Bakanlık ile ilgili bölge müdürlüklerine ve Türkiye İş Kurumuna yapılması gereken bildirimlerin yerine geçtiği kabul edilmiştir.</p>\n\n<p>&nbsp;</p>\n\n<p>21 Temmuz 2009 tarihli ve 27295 sayılı Resmi Gazete’de yayımlanan “Sosyal Güvenlik Kurumuna Yapılan Sigortalı ve İşyeri Bildirimlerinin Bazı Kurumlara Yapılması Gereken Bildirimler Yerine Geçmesine Dair Usul ve Esasları Hakkında Yönetmeliğin 8 ve 10. maddeleri gereğince 01.08.2009 tarihinden itibaren 2821 sayılı Sendikalar Kanununun 62 nci maddesi, 4447 sayılı İşsizlik Sigortası Kanununun 48 inci maddesi ve 4857 sayılı <a href=\"is-kanunu.html\" class=\"topiclink\">İş Kanunu</a>nun 3 üncü maddesi hükümleri uyarınca yapılması gereken sigortalı ve işyeri bildirimlerinin Kuruma yapılması zorunluluğu getirilmiştir.</p>\n\n<p>&nbsp;</p>\n\n<p>1 Ağustos 2009 tarihinden İtibaren, <a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a>nun 8, 9 ve 11. maddeleri uyarınca Sosyal Güvenlik Kurumuna yapılacak bildirimler yeterli olduğundan, bu tarihten sonra 4857 sayılı <a href=\"is-kanunu.html\" class=\"topiclink\">İş Kanunu</a>nun 3. maddesi gereğince Çalışma ve Sosyal Güvenlik Bakanlığı ilgili bölge müdürlüğü ile 4447 Sayılı İşsizlik Sigortası Kanunu uyarınca İş ve İşçi Bulma Kurumu Genel Müdürlüğüne herhangi bir bildirim yapılmayacaktır.</p>\n\n<p>&nbsp;</p>\n\n<p> 5510 sayılı <a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a>nun 11. maddesi gereğince, <span style=\"font-weight: bold;\">işveren, örneği Kurumca hazırlanacak işyeri bildirgesini en geç sigortalı çalıştırmaya başladığı tarihte, Kuruma vermekle yükümlüdür.</span></p>\n\n<p>&nbsp;</p>\n\n<p>İşyerinin faaliyette bulunduğu adresten başka bir ildeki adrese nakledilmesi, sigortalı çalıştırılan bir işin veya işyerinin başka bir işverene devredilmesi veya intikal etmesi halinde, <span style=\"font-weight: bold;\">işyerinin nakledildiği, yeni işverenin işi veya işyerini devraldığı tarihi takip eden on gün içinde işyeri bildirgesini Kuruma vermekle yükümlüdür.</span></p>\n\n<p>&nbsp;</p>\n\n<p>Sosyal Sigortalar Genel Müdürlüğü Prim Tahsilat Daire Başkanlığının 10.07.2009 tarih 2009-92 &nbsp;numaralı &nbsp;genelgesinde;</p>\n\n<p>2009 Ekim ayına ilişkin düzenlenecek olan aylık prim ve hizmet belgesinden başlanılarak tüm resmi ve özel sektör işverenleri, çalıştırılan sigortalı sayısı üzerinde durulmaksızın <span style=\"font-weight: bold;\">cari aylara ilişkin aylık prim ve hizmet belgelerini e-Sigorta kanalıyla göndermekle zorunlu tutulmuştur.</span> Bu nedenle, 01.10.2009 ve sonraki tarihlerde işe alınan sigortalılara ilişkin ilk ve tekrar sigortalı işe giriş bildirgelerinin de e-sigorta kanalıyla Kuruma gönderilmesi gerekmektedir.</p>\n\n<p>&nbsp;</p>\n\n<p>Dolayısıyla 2009 ekim ayından itibaren tüm resmi veya özel sektör işverenlerin cari aylara ilişkin asıl, ek ve iptal niteliğindeki aylık prim ve hizmet belgelerini Kuruma, e-Sigorta kanalıyla göndermeleri zorunlu olduğundan, söz konusu belgelerin Kuruma kağıt ortamında verilmesi halinde yasal süresi içinde olsa dahi (iptal niteliğindeki prim ve hizmet belgeleri hariç), ilgililer aleyhine,  <a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a>nun 102. maddesinin 1. fıkrasının (c ) bendi uyarınca idari para cezası uygulanacaktır. &nbsp;</p>\n\n<p>&nbsp;</p>\n\n<p>Bu nedenle; <a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a> kapsamına alınan <span style=\"font-weight: bold;\">her işyeri için e-sigorta kullanıcı kodu ve şifresinin alınması amacıyla işyerinin bağlı bulunduğu Sosyal Güvenlik İl Müdürlüğüne / &nbsp;Sosyal Güvenlik Merkezine başvurulması gerekmektedir.</span></p>\n\n<p>&nbsp;</p>\n\n<p>İş ve İşçi Bulma Kurumuna &nbsp;(İŞKUR) &nbsp;üye olma</p>\n\n<p>&nbsp;</p>\n\n<p>4857 sayılı <a href=\"is-kanunu.html\" class=\"topiclink\">İş Kanunu</a>nun 3. maddesi <span style=\"font-weight: bold;\">ile &nbsp;en az bir işçi çalıştıran gerçek veya tüzel kişiliğe sahip tüm işyerlerinin, </span><a href=\"http://www.iskur.gov.tr\" target=\"_blank\" onclick=\"return HMTrackTopiclink(this);\" class=\"weblink\">www.iskur.gov.tr</a><span style=\"font-weight: bold;\"> adresindeki İnternet sitesi üzerinden işyeri kayıtlarını yaptırarak İş ve İşçi Bulma Kurumuna da (İŞKUR) üye olmaları gerekmektedir.</span></p>\n\n<p><span style=\"font-weight: bold;\">&nbsp;</span></p>\n\n<hr style=\"height:0px; color:#000000; border-width:0; background-color:#000000;\" /><p>Noter katibi veya adayı ile yapılacak sözleşme 4 nüsha olarak düzenlenir ve düzenlendiği tarihten itibaren 15 gün içinde 1 nüshası Noter Odasına <span style=\"text-decoration: line-through;\">1 nüshası Bölge Çalışma Müdürlüğüne (yeni düzenleme ile İşkur’a gönderilmez, elektronik ortamda bildirim yapılır)</span> bir nüshası personele verilir ve bir nüshası da noterlikteki dosyasında saklanır . Odaya gönderilen nüshaya katibin veya adayın görev yapmaya haiz olduğuna ilişkin belgeler de eklenir. Sözleşmelerle ilgili olarak yapılacak olan değişikliklerde değişikliğin yapıldığı tarihten itibaren yine 15 gün içerisinde noter odasına bildirilir. İlk işe başlamada asgari ücretten az ücret verilemez.</p>\n\n<hr style=\"height:0px; color:#000000; border-width:0; background-color:#000000;\" /><p>Çalışma ve Sosyal Güvenlik Bakanlığının yukarıda belirtilen görüşü dikkate alınarak, <a href=\"noterlik-kanunu.html\" class=\"topiclink\">Noterlik Kanunu</a> ile Yönetmeliğinde değişiklik yapılıncaya kadar, noter katipleri ve adayları ile yapılacak sözleşmelerin;</p>\n\n<p>Bir örneğinin Çalışma ve İş Kurumu İl Müdürlüklerine gönderilmesi gerekmediğinden, bir nüshasının noter odası başkanlığına gönderilmek, bir nüshasının noterde kalmak ve diğerinin ise katip veya adaya verilmek üzere üç nüsha olarak düzenlenmesi gerekir.</p>\n\n<hr style=\"height:0px; color:#000000; border-width:0; background-color:#000000;\" /><p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a><span style=\"font-weight: bold;\"> </span>gereğince Sosyal Güvenlik İl Müdürlüğüne başvurarak, Noterin Kişisel Sosyal Güvenlik Sigortasını yaptırması gerekir. Bağlı olunan Noter Odası ve Türkiye Noterler Birliği’nden bu konuda gerekli bilgi alınabilir.</p>\n\n<hr style=\"height:1px; color:#000000; border-width:0; background-color:#000000;\" /><p><a href=\"javascript:void(0);\" onclick=\"return hmshowPopup(event, popid_662907596, this);\" class=\"popuplink\">Noterlik Kanunu</a> <span style=\"font-weight: bold;\">Madde 204 – </span><span style=\"font-weight: bold; color: #333333;\">Prim borcunu ve noter aidatını ödememenin sonucu </span></p>\n\n<p><span style=\"width:48px;display:inline-block\">&nbsp;</span></p>\n\n<hr style=\"height:1px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Noterlerin, Noterlik personeli için çalışılan ayı takip eden ayın 23’üne kadar ilgili Sosyal Güvenlik İl Müdürlüğüne Sigortalı Hizmet Listesi vermesi ve tahakkuk eden Sigorta primlerini de ayın son gününe kadar ödemesi gerekir.</p>\n\n<hr style=\"height:0px; color:#000000; border-width:0; background-color:#000000;\" /><p>Sosyal Güvenlik Kurumuna yapılacak bildirimlerin elektronik ortamda yapılması zorunludur.</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a>na eklenen ek 1. madde ile 21 Temmuz 2009 tarihli ve 27295 sayılı Resmi Gazete’de yayımlanan Yönetmelik hükümleri gereğince, 1 Ağustos 2009 tarihinden İtibaren, 5510 sayılı Kanununun 8, 9 ve 11. maddeleri uyarınca Sosyal Güvenlik Kurumuna yapılacak bildirimler yeterli olduğundan, bu tarihten sonra Sendikalar Kanununun 62. maddesi uyarınca verilmesi gereken Ek1(İşçi Bildirim Listesi), Ek2 (İşçi Çıkış Bildirim Listesi) olarak tanımlanan bildirgeleri Çalışma ve Sosyal Güvenlik Bakanlığına verme zorunluluğu kaldırılmıştır.<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><a href=\"sosyal-sigortalar-ve-genel-saglik-sigortasi-kanunu.html\" class=\"topiclink\">Sosyal Sigortalar ve Genel Sağlık Sigortası Kanunu</a>nun;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>8. maddesi &nbsp;gereğince &nbsp;Noterlikte çalıştırılacak personelin çalışmaya başlamadan önce sigortalı işe giriş bildirgesi ile Sosyal Güvenlik Kurumuna bildirilmesi gerekir. Bu maddenin 1. fıkrasının (b) bendinde, Kuruma ilk defa işyeri bildirgesi verilecek işyerlerinde, ilk defa sigortalı çalıştırılmaya başlanılan tarihten itibaren bir ay içinde çalışmaya başlayan sigortalılar için, çalışmaya başladıkları tarihten itibaren en geç söz konusu bir aylık sürenin dolduğu tarihe kadar, sigortalı işe giriş bildirgesinin &nbsp;kuruma verilmesi halinde, sigortalılık başlangıcından önce bildirilmiş sayılır.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>9. maddesi &nbsp;gereğince, kısa ve uzun vadeli sigorta kolları bakımından sigortalılık; 4 üncü maddenin birinci fıkrasının (a) bendi kapsamındaki sigortalıların (hizmet akdi ile bir işveren tarafından çalıştırılanlar), hizmet akdinin sona erdiği tarihten itibaren sona erer. Sigortalılığı sona erenlerin durumları işverenleri tarafından, en geç on gün içinde Sosyal Güvenlik Kurumuna bildirilir.</p>\n\n<p>&nbsp;</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Sosyal Güvenlik Kurumuna yapılacak bildirimlerin yukarıda yapılan açıklamalar doğrultusunda elektronik ortamda yapılması zorunludur.<span style=\"font-family: 'Times New Roman',Times,Georgia,serif;\"> </span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"personel-ise-giris-bildirge-bildirimi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:27:01.074049"
}