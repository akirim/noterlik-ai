{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\personel-sozlesmesi.html",
    "title": "PERSONEL - SÖZLEŞMESİ",
    "description": "NOTERLIK GÖREVI İLE İLGİLİ KONULAR HAK. BİRLEŞTİRİLMİŞ 9 SAYILI GENELGE",
    "keywords": [
      "PERSONEL - SÖZLEŞMESİ"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ PERSONEL - SÖZLEŞMESİ Email Gönder PERSONEL - SÖZLEŞMESİ << Fihrist-Ana sayfa >> PERSONEL - SÖZLEŞMESİ ADALET BAK     SAVCILIK    GENEL YAZIŞMA    MAHKEME    NOTER ODASI    TNB    VERGİ DAİRESİ NOTERLIK GÖREVI İLE İLGİLİ KONULAR HAK. BİRLEŞTİRİLMİŞ 9 SAYILI GENELGE NOTER PERSONELİ OLABİLME ŞARTLARI Noter personeli (katibi) olabilmenin koşullarını Noterlik Kanunu 44. md. ve Yönetmeliğin 9.maddelerinde düzenlemiştir. Buna göre, genel şartlar a- Türk vatandaşı olmak, b- 65 yaşını doldurmamış olmak (Yönetmelik 16. md) c- Ortaokulu bitirmiş olmak, d- Kamu haklarından mahrum bulunmamak, e- Ağır hapis veya 6 aydan fazla hapis veyahut affa uğramış olsalar bile,  zimmet, ihtilas, irtikap, rüşvet, hırsızlık, dolandırıcılık, sahtecilik, inancı kötüye kullanma, dolanlı iflas gibi  yüz kızartıcı bir fiilden dolayı hapis cezasından hükümlü bulunmamak, f- Askerlikle ilgisi bulunmamak (askerlik hizmetini yapmış,erteletmiş veya yedek subay sınıfına geçirilmiş olmak), g- Görevini devamlı yapmasına engel olabilecek bir sakatlığı olmamaktır. Bu koşullara haiz personel bulunamaması durumunu Yönetmeliğin 10. maddesi düzenlemiştir. Noterler katiplerine hizmet sürelerine göre yıllık izin verirler. (NK.47md.). Yönetmeliğin 17. maddesine göre noterler çalıştırdıkları personeli sigorta ettirmek zorundadırlar. Noterlik personelinin çalışacakları servisler Yönetmeliğin 20. maddesinde; başkatiplik servisi, işlemler (muamelat) servisi, hesap işleri servisi ve vezne, tebligat servisi olarak sayılmıştır.Noter katipleri ilgili servislerde görevlerine göre çalışırlar. Noter personellerinin mesleğin ciddiyetine  yakışacak şekilde kılık ve kıyafetlerine dikkat etmeleri gerekir  Bu konuda Türkiye Noterler Birliği, Noter Odaları ve Noterlik Dairelerinde Görevli Kişilerin Kılık ve Kıyafetlerine dair Yönetmelik hükümlerine, Noterlik Mesleğinin Gelenek ve Görenekleri ile Uyulması Zorunlu Meslek Kurallarındaki düzenlemeleri ile Noterlik Mesleğinin Uyulması Zorunlu Etik Kurallarına uymaları gerekmektedir. Noter katibi veya adayı ile yapılacak sözleşme 4 nüsha olarak düzenlenir ve düzenlendiği tarihten itibaren 15 gün içinde 1 nüshası Noter Odasına, 1 nüshasının Bölge Çalışma Müdürlüğüne gönderilmesine gerek yoktur.(Artık, elektronik ortamda bildirim yapılmaktadır.) (yeni düzenleme ile İşkur’a ), bir nüshası personele verilir ve bir nüshası da noterlikteki dosyasında saklanır . Odaya gönderilen nüshaya katibin veya adayın görev yapmaya haiz olduğuna ilişkin belgeler de eklenir. Sözleşmelerle ilgili olarak yapılacak olan değişikliklerde değişikliğin yapıldığı tarihten itibaren yine 15 gün içerisinde noter odasına bildirilir. İlk işe başlamada asgari ücretten az ücret verilemez. 65 yaşını dolduran personel, noter katibi olarak çalıştırılmaz. 5510 sayılı Kanunun 4, 7 ve 8 inci madde hükümleri gereğince; Sigortalı eleman çalıştırılmaya başlandığı takdirde, sigortalılık başlangıç tarihinden (bir gün) önce eleman bildirgesinin kuruma verilmesi gerekir. Noterlikte çalıştırılan elemanlarla ilgili SGK primleri ile ilgili bildirgelerin çalışılan ayı takibeden ayın 13 üne kadar verilmesi ve tahakkuk eden primlerin aynı ayın sonuna kadar ödenmesi icabeder. Tayin sebebiyle başka bir mahaldeki noterliğe giden noterin, o noterlikte halen çalışmakta olan elemanlar için eleman bildirgesini o noterlikte başladığı tarihi izleyen bir ay içerisinde kuruma tevdii etmesi icabeder. 2001/23 sayılı Genel Yazı Noter katibi olabilmek için, aranan diğer şartlar yanında altı aylık adaylık süresini geçirmesi ve Noter tarafından yeterliğinin onaylanması gerekir. Yeterli görülmeyen aday altı ay daha çalıştırılabilir Aday Yine başarı gösteremez ise, o noterlikte çalıştırılmaz. Noterlik Kanunu 44.madde En az ortaokul mezunu personel bulamayan Noter, durumu Noter odasına bildirir. Noter Odası, gideri notere ait olmak üzere on gün içinde eleman arandığını mahalli şartlarda üç gün süre ile ilan eder. Ortaokul mezunu eleman bulunamaz ise Noter Odası durumu bir tutanakla notere tebliğ eder. Bu durumda ilkokul mezunu bir eleman katıp olarak alınabilir. Noterlik Kanunu Yönetmeliğinin 10. maddesi Personel sözleşmelerin dört nüsha ve Noterden onaylı olarak yapılması zorunludur. Birer nüshası on beş gün içinde Noter Odasına ve Bölge Çalışma Müdürlüğüne gönderilir. Noterlik Kanunu Yönetmeliğinin 12. maddesi Noter, İşe alınan personelin ise başlayacağı tarihten önce Sosyal Güvenlik Kurumuna işe giriş bildirgesi vermek zorundadır. İşe giren Personelde bir ay içinde Sigortalı olarak çalışmaya başladığını Kuruma bildirir.(5510 s.Kn.8) İşten ayrılan personelin on gün içinde Sosyal Güvenlik Kurumuna bildirilmesi gerekmektedir.(5510 s.Kn.9) Personel işe giriş ve ayrılma bildirimlerinin süresinde yapılmaması halinde idari para cezalan ödenmesi söz konusu olmaktadır. Sigortalı Personel Çalıştıran Noterliklerin en geç sigortalı çalıştırmaya başladığı gün (tarihte) Sosyal Güvenlik Kurumuna bildirgelerini vermeleri gerekmektedir. Bu bildirimin yem atanan Noterler tarafından da göreve başladığı gün verilmesi gerekmektedir. Kıdem tazminatı Türkiye Noterler Birliği tarafından ödenmekte olup, Personelin ayrılışı Türkiye Noterler Birliğine de bildirilmelidir. Personele ait sigorta primlerinin beyanı ve ödenmesi takip eden ay içinde Kurumca belirlenen güne kadar beyan edilir ve ödenir.(5510 s.Kn.86,88) Personele ait disiplin cezaları Noter tarafından verilir Bu karara karşı tebliğinden itibaren on beş gün içinde İlgililer ve Cumhuriyet Savcıları tarafından itiraz edilebilir. İtiraz Türkiye Noterler Birliği Disiplin Kuruluna yapılır. İtiraz olmasa bile itiraz süresinin bitiminde dosya disiplin kuruluna yollanır. Disiplin Kurulunun kararı kesindir. İlgililerin karara ilişkin Danıştay’a başvurma haklan saklıdır. Noterlik Kanunu 150.madde Noterlik Kanunu ve Yönetmeliğinde belirtilen hükümlere uygun olarak Personele on beş gün ile bir ay arasında yıllık izin verilir. Ek olarak yedi günlük yol izni kullandırılır. Haklı mazeretin olması halinde on günü asmamak üzere mazeret izni verilir. Gün aşımı halinde geçen günler yıllık izinden düşülür. Noterlik Kanunu 47.madde Sigortalı Çalıştırma Bildirimi 5510 sayılı Kanunun 4, 7 ve 8’inci madde hükümleri gereğince; Sigortalı eleman çalıştırılmaya başlandığı takdirde, sigortalılık başlangıç tarihinden (bir gün) önce eleman bildirgesinin kuruma verilmesi gerekir. Noterlikte çalıştırılan elemanlarla ilgili SGK primleri ile ilgili bildirgelerin çalışılan ayı takip eden ayın 23.gününe kadar verilmesi ve tahakkuk eden primlerin aynı ayın sonuna kadar ödenmesi icap eder. Tayin sebebiyle başka bir mahaldeki noterliğe giden noterin, o noterlikte halen çalışmakta olan elemanlar için eleman bildirgesini o noterlikte başladığı tarihi izleyen bir ay içerisinde kuruma tevdii etmesi icap eder. Sigortalı Çıkış Bildirimi 5510 sayılı Kanunun 9’uncu maddesine göre; Sigortalının işten çıkışının en geç 10 gün içinde işten ayrılış bildirgesi ile bildirilmesi gerekir. Sigortalı Çalıştırmaya Son Verme Bildirimi 5510 sayılı Kanunun 86. maddesine göre; Sigortalı çalıştırmaya son verilmesi hususu, 15 gün içinde bir dilekçe ile bildirilir. Noterler iş durumlarına göre kendilerine yardım etmek üzere personel çalıştırırlar. Noterlik personeli (katip ve hizmetli) noterin emri altında çalışır. En az iki katip bulunan noterliklerde  bunlardan bir tanesi başkatiplik  görevini yapar (Noterlik Kanunu 42.md.ve Yönetmeliğin 8. maddesi). Başkatip, noterlik personelinin şefidir, noterlik dairesinde bulunan defter, evrak, belge ve demirbaşlardan noterle birlikte sorumludur. (Noterlik Kanunu 43.md. ). Noterlikte çalışan personel yoksa ve personel istihdam edilmek istenirse; Noterlik Kanunu 42  45 ve Noterlik Kanunu Yönetmeliği 8  13 maddelerine göre noterlik katibi olabilme şartlarını taşıyan kişi ile sözleşme yapılır. Hizmetli olarak çalıştırılmak istenenler için, Noterlik Kanunu Yönetmeliği 9. maddesinde yazılı şartlar aranmaz. Noter, yukarıda belirtilen koşullara haiz katip adayı ile 1 yıllık bir  sözleşme yapar(Noterlik Kanunu 45.md.). Bu sözleşmede açıkça yazmasa bile noterin, adaylık süresinin bitmesinden itibaren 15 gün içinde feshi ihbar hakkı saklıdır. Feshi ihbar süresinde sözleşme feshedilmemiş veya adaylık   uzatılmamışsa sözleşme katiplik sözleşmesi halinde devam eder. Personel sözleşmelerinin noter onaylı olması gerekir. Tek noterin olduğu yerlerde sözleşmeler asliye hukuk hakimliğine onaylattırılır. Sözleşmelerin fesihlerinde de aynı yol izlenir. Sözleşme, 4 nüsha olarak düzenlenir ve düzenlendiği tarihten itibaren 15 gün içinde bir nüshası Noter Odasına,ikinci nüshası Bölge Çalışma Müdürlüğüne GÖNDERİLMEZ. Bir adedi noterde, bir adedi ise katip veya adayda kalır. ( Ek.14, 15). Bu sözleşmelerin ve bunlara ilişkin tadil sözleşmelerinin, notere veya tek noterlik bulunan yerlerde asliye hukuk hakimine onaylattırılması zorunludur. Personel ile yapılan sözleşmeler, her sene aynı usulle yenilenir ve yukarıda sayılan yerlere gönderilir. Odaya gönderilen nüshaya katibin veya adayın görev yapmaya haiz olduğuna ilişkin belgeler de eklenir. Sözleşmelerle ilgili olarak yapılacak olan değişiklikler de değişikliğin yapıldığı tarihten itibaren yine 15 gün içerisinde noter odasına bildirilir. İlk işe başlamada asgari ücretten az ücret verilemez. Noterlikte çalışan personel varsa; Noter, bu personelle çalışmak istediği takdirde, sözleşmesini yenilemeden (devam eden sözleşmeye göre) çalıştırmaya devam edebileceği gibi, dilediği takdirde bu personelle yeni bir sözleşme de yapabilir. Çalışmak istemediği takdirde ise, ihbar öneli vermek suretiyle süre sonunda veya ihbar öneli vermeden ihbar tazminatını  ödeyerek personelin işine son verebilir. 1512 SAYILI NOTERLİK KANUNUNUN 45.MADDESİNE GÖRE SÖZLEŞME ………………. Noteri ………………….. ile halen Noterlik dairesinde çalışmakta olan ve sözleşmede personel diye geçecek olan …………………..arasında aşağıda yazılı olduğu şekilde hizmet sözleşmesi yapılmıştır. 1  Personel,……………….. Noterliğinde BAŞ KATİP / KATİP olarak çalışacaktır. 2  Personel, Noterin emri altında ve 1512 Sayılı Noterlik Kanunu ile bu kanun yönetmeliği ve diğer kanunların yüklediği ve amirlerinin vereceği görevleri yapacaktır. 3  Personel, Noterlikte iş kabulü bakımından 1512 Sayılı Kanunun 51.maddesine göre Noter Odasınca saptanacak günlük çalışma saatlerine uyacak, vereceği hizmet bakımından ise İş Kanununda öngörülen sürelere uyacaktır. 4  Personelin bu hizmetine karşılık aylık brüt ………..TL. (………………………) ücret ödenecektir. Ücret ay sonunda ve işlemiş olarak verilir. 5  Personel,Tebligat Kanununa göre elden tebliğ işlemi yapabilecektir. 6  Personel, bu sözleşmede yazılı ücret ve hakların dışında herhangi bir hak ve Noterlik Ücret Tarifesinde geçen yol ücreti talebinde bulunamaz. 7  Hastalık halinde personel hastalığını Sosyal Sigortalar Kurumu hastanelerinden veya bu kurum doktorundan (olmayan yerlerle resmi hastane ve resmi tabipten) alacağı raporla tevsik edecektir. Acil haller ayrık olmak üzere hastane ve doktora başvurma noterlikten alacağı belge ile mümkündür. Raporlu hastalık iki aydan fazla devam ederse Noter sözleşmeyi feshedebilir, yönetmelik hükümleri saklıdır. 8  Taraflar, Borçlar Kanunu ve İş Kanunu hükümleri uyarınca feshi ihbar süresi içinde sözleşmeyi feshedebilirler. 9  Bu sözleşme, ………………….. tarihine kadar geçerlidir. Şu kadar ki, sözleşmenin uzatılmayacağı 15 gün önce bildirilmediği takdirde aynı müddet ve şartlarla her yıl için uygulanır. 10  ………………... 11  ………………… 12  İhtilaf vukuunda …………….. Mahkemeleri yetkilidir. 13  İşbu sözleşme, ……………… günü taraflarca dört nüsha olarak düzenlenmiştir. ……………. NOTERİ PERSONEL NOT : Yukarıda ki sözleşme örnek olup, taraflar dilediği gibi değişiklik yapabilir. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "PERSONEL - SÖZLEŞMESİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fpersonel-sozlesmesi.html",
        "title": "",
        "target": "",
        "type": "internal"
      },
      {
        "text": "PERSONEL - SÖZLEŞMESİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?personel-sozlesmesi.html",
        "title": "",
        "target": "_top",
        "type": "internal"
      },
      {
        "text": "ADALET BAK",
        "href": "adalet-bakanligi-ile-yazismalar.html",
        "title": "",
        "target": "",
        "type": "internal"
      },
      {
        "text": "SAVCILIK",
        "href": "cumhuriyet-savciligi-ile-yazismalar.html",
        "title": "",
        "target": "",
        "type": "internal"
      },
      {
        "text": "GENEL YAZIŞMA",
        "href": "genel-yazismalar.html",
        "title": "",
        "target": "",
        "type": "internal"
      },
      {
        "text": "MAHKEME",
        "href": "mahkeme-icra-mud-ile-yazismalar.html",
        "title": "",
        "target": "",
        "type": "internal"
      },
      {
        "text": "NOTER ODASI",
        "href": "noter-odasi-ile-yazismalar.html",
        "title": "",
        "target": "",
        "type": "internal"
      },
      {
        "text": "TNB",
        "href": "tnb-ile-yazismalar.html",
        "title": "",
        "target": "",
        "type": "internal"
      },
      {
        "text": "VERGİ DAİRESİ",
        "href": "vergi-dairesi-ile-yazismalar.html",
        "title": "",
        "target": "",
        "type": "internal"
      },
      {
        "text": "NOTERLIK GÖREVI İLE İLGİLİ KONULAR HAK. BİRLEŞTİRİLMİŞ 9 SAYILI GENELGE",
        "href": "noterlik-gorevi-ile-ilgili-konular-birlestirilmis-9-sayili-genelge.html",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 10. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 12. maddesi",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliği",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "PERSONEL - SÖZLEŞMESİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>PERSONEL - SÖZLEŞMESİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"PERSONEL - SÖZLEŞMESİ\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"NOTERLIK GÖREVI İLE İLGİLİ KONULAR HAK. BİRLEŞTİRİLMİŞ 9 SAYILI GENELGE\" />\n\n   <link rel=\"canonical\" content=\"noterlikrehberi.net/rehber/index.html?personel-sozlesmesi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"personel-sozlesmesi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"PERSONEL - SÖZLEŞMESİ\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"PERSONEL - SÖZLEŞMESİ\",\n\n   mailsubject: \"Tavsiye: Noterlik Rehberi - PERSONEL - SÖZLEŞMESİ &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   sharesubject: \"Noterlik Rehberi - PERSONEL - SÖZLEŞMESİ &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"PERSONEL-SOZLESMESI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"personel-sozlesmesi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?personel-sozlesmesi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?personel-sozlesmesi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?personel-sozlesmesi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?personel-sozlesmesi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fpersonel-sozlesmesi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>PERSONEL - SÖZLEŞMESİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?personel-sozlesmesi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">PERSONEL - SÖZLEŞMESİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"adalet-bakanligi-ile-yazismalar.html\" class=\"topiclink\">ADALET BAK </a>  &nbsp; <a href=\"cumhuriyet-savciligi-ile-yazismalar.html\" class=\"topiclink\">SAVCILIK</a>  &nbsp; <a href=\"genel-yazismalar.html\" class=\"topiclink\">GENEL YAZIŞMA</a>  &nbsp; <a href=\"mahkeme-icra-mud-ile-yazismalar.html\" class=\"topiclink\">MAHKEME</a>  &nbsp; <a href=\"noter-odasi-ile-yazismalar.html\" class=\"topiclink\">NOTER ODASI</a>  &nbsp; <a href=\"tnb-ile-yazismalar.html\" class=\"topiclink\">TNB</a>  &nbsp; <a href=\"vergi-dairesi-ile-yazismalar.html\" class=\"topiclink\">VERGİ DAİRESİ</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p class=\"p_Normal\" style=\"text-align: center;\"><a href=\"noterlik-gorevi-ile-ilgili-konular-birlestirilmis-9-sayili-genelge.html\" class=\"topiclink\">NOTERLIK GÖREVI İLE İLGİLİ KONULAR HAK. BİRLEŞTİRİLMİŞ 9 SAYILI GENELGE</a></p>\n\n<hr style=\"height:1px; color:#000000; border-width:0; background-color:#000000;\" /><p style=\"text-align: center;\"><span style=\"font-weight: bold;\">NOTER PERSONELİ OLABİLME ŞARTLARI </span></p>\n\n<p style=\"text-align: center;\"><span style=\"font-size: 13px; font-family: 'Courier New',Courier,monospace;\">&nbsp;</span></p>\n\n<p>Noter personeli (katibi) olabilmenin koşullarını <a href=\"javascript:void(0);\" onclick=\"return hmshowPopup(event, popid_115299496, this);\" class=\"popuplink\">Noterlik Kanunu</a> 44. md. ve Yönetmeliğin 9.maddelerinde düzenlemiştir. Buna göre, genel şartlar </p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>a- Türk vatandaşı olmak, </p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>b- 65 yaşını doldurmamış olmak (Yönetmelik 16. md)</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>c- Ortaokulu bitirmiş olmak,</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>d- Kamu haklarından mahrum bulunmamak,</p>\n\n<p><span style=\"width:48px;display:inline-block\">&nbsp;</span>e- Ağır hapis veya 6 aydan fazla hapis veyahut affa uğramış olsalar bile, &nbsp;zimmet, ihtilas, irtikap, rüşvet, hırsızlık, dolandırıcılık, sahtecilik, inancı kötüye kullanma, dolanlı iflas gibi &nbsp;yüz kızartıcı bir fiilden dolayı hapis cezasından hükümlü bulunmamak,</p>\n\n<p><span style=\"width:48px;display:inline-block\">&nbsp;</span>f- Askerlikle ilgisi bulunmamak (askerlik hizmetini yapmış,erteletmiş veya yedek subay sınıfına geçirilmiş olmak),</p>\n\n<p><span style=\"width:48px;display:inline-block\">&nbsp;</span>g- Görevini devamlı yapmasına engel olabilecek bir sakatlığı olmamaktır. </p>\n\n<p>Bu koşullara haiz personel bulunamaması durumunu Yönetmeliğin 10. maddesi düzenlemiştir. </p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Noterler katiplerine hizmet sürelerine göre yıllık izin verirler. (NK.47md.). Yönetmeliğin 17. maddesine göre noterler çalıştırdıkları personeli sigorta ettirmek zorundadırlar.</p>\n\n<p><span style=\"width:48px;display:inline-block\">&nbsp;</span>Noterlik personelinin çalışacakları servisler Yönetmeliğin 20. maddesinde; başkatiplik servisi, işlemler (muamelat) servisi, hesap işleri servisi ve vezne, tebligat servisi olarak sayılmıştır.Noter katipleri ilgili servislerde görevlerine göre çalışırlar.</p>\n\n<p><span style=\"width:48px;display:inline-block\">&nbsp;</span>Noter personellerinin mesleğin ciddiyetine &nbsp;yakışacak şekilde kılık ve kıyafetlerine dikkat etmeleri gerekir &nbsp;Bu konuda Türkiye Noterler Birliği, Noter Odaları ve Noterlik Dairelerinde Görevli Kişilerin Kılık ve Kıyafetlerine dair Yönetmelik hükümlerine, Noterlik Mesleğinin Gelenek ve Görenekleri ile Uyulması Zorunlu Meslek Kurallarındaki düzenlemeleri ile Noterlik Mesleğinin Uyulması Zorunlu Etik Kurallarına uymaları gerekmektedir.</p>\n\n<hr style=\"height:1px; color:#000000; border-width:0; background-color:#000000;\" /><p>Noter katibi veya adayı ile yapılacak sözleşme 4 nüsha olarak düzenlenir ve düzenlendiği tarihten itibaren 15 gün içinde 1 nüshası Noter Odasına, 1 nüshasının Bölge Çalışma Müdürlüğüne gönderilmesine gerek yoktur.(Artık, elektronik ortamda bildirim yapılmaktadır.) (yeni düzenleme ile İşkur’a ), bir nüshası personele verilir ve bir nüshası da noterlikteki dosyasında saklanır . Odaya gönderilen nüshaya katibin veya adayın görev yapmaya haiz olduğuna ilişkin belgeler de eklenir. Sözleşmelerle ilgili olarak yapılacak olan değişikliklerde değişikliğin yapıldığı tarihten itibaren yine 15 gün içerisinde noter odasına bildirilir. İlk işe başlamada asgari ücretten az ücret verilemez.</p>\n\n<hr style=\"height:1px; color:#000000; border-width:0; background-color:#000000;\" /><p>65 yaşını dolduran personel, noter katibi olarak çalıştırılmaz.</p>\n\n<hr style=\"height:1px; color:#000000; border-width:0; background-color:#000000;\" /><p>5510 sayılı Kanunun 4, 7 ve 8 inci madde hükümleri gereğince;</p>\n\n<p>&nbsp;</p>\n\n<p>Sigortalı eleman çalıştırılmaya başlandığı takdirde, sigortalılık başlangıç tarihinden (bir gün) önce eleman bildirgesinin kuruma verilmesi gerekir.</p>\n\n<p>&nbsp;</p>\n\n<p>Noterlikte çalıştırılan elemanlarla ilgili SGK primleri ile ilgili bildirgelerin çalışılan ayı takibeden ayın 13 üne kadar verilmesi ve tahakkuk eden primlerin aynı ayın sonuna kadar ödenmesi icabeder.</p>\n\n<p>&nbsp;</p>\n\n<p>Tayin sebebiyle başka bir mahaldeki noterliğe giden noterin, o noterlikte halen çalışmakta olan elemanlar için eleman bildirgesini o noterlikte başladığı tarihi izleyen bir ay içerisinde kuruma tevdii etmesi icabeder. 2001/23 sayılı Genel Yazı</p>\n\n<hr style=\"height:1px; color:#000000; border-width:0; background-color:#000000;\" /><p>Noter katibi olabilmek için, aranan diğer şartlar yanında altı aylık adaylık süresini geçirmesi ve Noter tarafından yeterliğinin onaylanması gerekir. Yeterli görülmeyen aday altı ay daha çalıştırılabilir Aday Yine başarı gösteremez ise, o noterlikte çalıştırılmaz. Noterlik Kanunu 44.madde</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>En az ortaokul mezunu personel bulamayan Noter, durumu Noter odasına bildirir. Noter Odası, gideri notere ait olmak üzere on gün içinde eleman arandığını mahalli şartlarda üç gün süre ile ilan eder. Ortaokul mezunu eleman bulunamaz ise Noter Odası durumu bir tutanakla notere tebliğ eder. Bu durumda ilkokul mezunu bir eleman katıp olarak alınabilir. <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_1668834442X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 10. maddesi</a></span></p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Personel sözleşmelerin dört nüsha ve Noterden onaylı olarak yapılması zorunludur. Birer nüshası on beş gün içinde Noter Odasına ve Bölge Çalışma Müdürlüğüne gönderilir.  <span class=\"f_Arial12\"><a href=\"javascript:void(0);\" onclick=\"return hmshowPopup(event, popid_1668834450X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 12. maddesi</a></span></p>\n\n<p>&nbsp;</p>\n\n<p>Noter, İşe alınan personelin ise başlayacağı tarihten önce Sosyal Güvenlik Kurumuna işe giriş bildirgesi vermek zorundadır. İşe giren Personelde bir ay içinde Sigortalı olarak çalışmaya başladığını Kuruma bildirir.(5510 s.Kn.8)</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>İşten ayrılan personelin on gün içinde Sosyal Güvenlik Kurumuna bildirilmesi gerekmektedir.(5510 s.Kn.9) Personel işe giriş ve ayrılma bildirimlerinin süresinde yapılmaması halinde idari para cezalan ödenmesi söz konusu olmaktadır.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Sigortalı Personel Çalıştıran Noterliklerin en geç sigortalı çalıştırmaya başladığı gün (tarihte) Sosyal Güvenlik Kurumuna bildirgelerini vermeleri gerekmektedir. Bu bildirimin yem atanan Noterler tarafından da göreve başladığı gün verilmesi gerekmektedir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Kıdem tazminatı Türkiye Noterler Birliği tarafından ödenmekte olup, Personelin ayrılışı Türkiye Noterler Birliğine de bildirilmelidir.</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Personele ait sigorta primlerinin beyanı ve ödenmesi takip eden ay içinde Kurumca belirlenen güne kadar beyan edilir ve ödenir.(5510 s.Kn.86,88)</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Personele ait disiplin cezaları Noter tarafından verilir Bu karara karşı tebliğinden itibaren on beş gün içinde İlgililer ve Cumhuriyet Savcıları tarafından itiraz edilebilir. İtiraz Türkiye Noterler Birliği Disiplin Kuruluna yapılır. İtiraz olmasa bile itiraz süresinin bitiminde dosya disiplin kuruluna yollanır. Disiplin Kurulunun kararı kesindir. İlgililerin karara ilişkin Danıştay’a başvurma haklan saklıdır. <a href=\"javascript:void(0);\" onclick=\"return hmshowPopup(event, popid_662905538, this);\" class=\"popuplink\">Noterlik Kanunu</a>  150.madde</p>\n\n<p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p>Noterlik Kanunu ve Yönetmeliğinde belirtilen hükümlere uygun olarak Personele on beş gün ile bir ay arasında yıllık izin verilir. Ek olarak yedi günlük yol izni kullandırılır. Haklı mazeretin olması halinde on günü asmamak üzere mazeret izni verilir. Gün aşımı halinde geçen günler yıllık izinden düşülür. <a href=\"javascript:void(0);\" onclick=\"return hmshowPopup(event, popid_115299499, this);\" class=\"popuplink\">Noterlik Kanunu</a> 47.madde</p>\n\n<hr style=\"height:1px; color:#000000; border-width:0; background-color:#000000;\" /><p><span style=\"font-family: 'Times New Roman',Times,Georgia,serif;\">&nbsp;</span></p>\n\n<p style=\"line-height: 1.36;\"><span style=\"font-weight: bold;\">Sigortalı Çalıştırma Bildirimi</span></p>\n\n<p style=\"line-height: 1.36;\">5510 sayılı Kanunun 4, 7 ve 8’inci madde hükümleri gereğince;</p>\n\n<p style=\"line-height: 1.36;\">Sigortalı eleman çalıştırılmaya başlandığı takdirde, sigortalılık başlangıç tarihinden (bir gün) önce eleman bildirgesinin kuruma verilmesi gerekir.</p>\n\n<p style=\"line-height: 1.36;\">Noterlikte çalıştırılan elemanlarla ilgili SGK primleri ile ilgili bildirgelerin çalışılan ayı takip eden ayın 23.gününe kadar verilmesi ve tahakkuk eden primlerin aynı ayın sonuna kadar ödenmesi icap eder.</p>\n\n<p style=\"line-height: 1.36;\">Tayin sebebiyle başka bir mahaldeki noterliğe giden noterin, o noterlikte halen çalışmakta olan elemanlar için eleman bildirgesini o noterlikte başladığı tarihi izleyen bir ay içerisinde kuruma tevdii etmesi icap eder.</p>\n\n<hr style=\"height:1px; color:#000000; border-width:0; background-color:#000000;\" /><p style=\"line-height: 1.36;\"><span style=\"font-weight: bold;\">Sigortalı Çıkış Bildirimi</span></p>\n\n<p style=\"line-height: 1.36;\">5510 sayılı Kanunun 9’uncu maddesine göre;</p>\n\n<p style=\"line-height: 1.36;\">Sigortalının işten çıkışının en geç 10 gün içinde işten ayrılış bildirgesi ile bildirilmesi gerekir.</p>\n\n<p style=\"line-height: 1.36;\">Sigortalı Çalıştırmaya Son Verme Bildirimi 5510 sayılı Kanunun 86. maddesine göre;</p>\n\n<p style=\"line-height: 1.36;\">Sigortalı çalıştırmaya son verilmesi hususu, 15 gün içinde bir dilekçe ile bildirilir.</p>\n\n<hr style=\"height:1px; color:#000000; border-width:0; background-color:#000000;\" /><p style=\"line-height: 1.36;\"><span style=\"width:48px;display:inline-block\">&nbsp;</span>Noterler iş durumlarına göre kendilerine yardım etmek üzere personel çalıştırırlar. Noterlik personeli (katip ve hizmetli) noterin emri altında çalışır. En az iki katip bulunan noterliklerde &nbsp;bunlardan bir tanesi başkatiplik &nbsp;görevini yapar (<a href=\"javascript:void(0);\" onclick=\"return hmshowPopup(event, popid_115299494, this);\" class=\"popuplink\">Noterlik Kanunu</a> 42.md.ve Yönetmeliğin 8. maddesi). </p>\n\n<p><span style=\"width:48px;display:inline-block\">&nbsp;</span>Başkatip, noterlik personelinin şefidir, noterlik dairesinde bulunan defter, evrak, belge ve demirbaşlardan noterle birlikte sorumludur. (<a href=\"javascript:void(0);\" onclick=\"return hmshowPopup(event, popid_115299495, this);\" class=\"popuplink\">Noterlik Kanunu</a> 43.md. ).</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Noterlikte çalışan personel yoksa ve personel istihdam edilmek istenirse; <a href=\"javascript:void(0);\" onclick=\"return hmshowPopup(event, popid_115299494, this);\" class=\"popuplink\">Noterlik Kanunu</a> 42 &nbsp;45 ve <a href=\"javascript:void(0);\" onclick=\"return hmshowPopup(event, popid_1237405621X, this);\" class=\"popuplink\">Noterlik Kanunu Yönetmeliği</a> 8 &nbsp;13 maddelerine göre noterlik katibi olabilme şartlarını taşıyan kişi ile sözleşme yapılır. Hizmetli olarak çalıştırılmak istenenler için, Noterlik Kanunu Yönetmeliği 9. maddesinde yazılı şartlar aranmaz.</p>\n\n<p><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Noter, yukarıda belirtilen koşullara haiz katip adayı ile 1 yıllık bir &nbsp;sözleşme yapar(<a href=\"javascript:void(0);\" onclick=\"return hmshowPopup(event, popid_115299497, this);\" class=\"popuplink\">Noterlik Kanunu</a> 45.md.). Bu sözleşmede açıkça yazmasa bile noterin, adaylık süresinin bitmesinden itibaren 15 gün içinde feshi ihbar hakkı saklıdır. Feshi ihbar süresinde sözleşme feshedilmemiş veya adaylık &nbsp; uzatılmamışsa sözleşme katiplik sözleşmesi halinde devam eder. Personel sözleşmelerinin noter onaylı olması gerekir. Tek noterin olduğu yerlerde sözleşmeler asliye hukuk hakimliğine onaylattırılır. Sözleşmelerin fesihlerinde de aynı yol izlenir.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Sözleşme, 4 nüsha olarak düzenlenir ve düzenlendiği tarihten itibaren 15 gün içinde bir nüshası Noter Odasına,<span style=\"font-weight: bold;\">ikinci nüshası Bölge Çalışma Müdürlüğüne GÖNDERİLMEZ.</span>  Bir adedi noterde, bir adedi ise katip veya adayda kalır. ( Ek.14, 15).</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Bu sözleşmelerin ve bunlara ilişkin tadil sözleşmelerinin, notere veya tek noterlik bulunan yerlerde asliye hukuk hakimine onaylattırılması zorunludur.</p>\n\n<p><span style=\"width:48px;display:inline-block\">&nbsp;</span>Personel ile yapılan sözleşmeler, her sene aynı usulle yenilenir ve yukarıda sayılan yerlere gönderilir.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Odaya gönderilen nüshaya katibin veya adayın görev yapmaya haiz olduğuna ilişkin belgeler de eklenir. Sözleşmelerle ilgili olarak yapılacak olan değişiklikler de değişikliğin yapıldığı tarihten itibaren yine 15 gün içerisinde noter odasına bildirilir. İlk işe başlamada asgari ücretten az ücret verilemez.</p>\n\n<p>&nbsp;</p>\n\n<p><span style=\"width:48px;display:inline-block\">&nbsp;</span>Noterlikte çalışan personel varsa;</p>\n\n<p><span style=\"width:48px;display:inline-block\">&nbsp;</span>Noter, bu personelle çalışmak istediği takdirde, sözleşmesini yenilemeden (devam eden sözleşmeye göre) çalıştırmaya devam edebileceği gibi, dilediği takdirde bu personelle yeni bir sözleşme de yapabilir.</p>\n\n<p><span style=\"width:48px;display:inline-block\">&nbsp;</span>Çalışmak istemediği takdirde ise, ihbar öneli vermek suretiyle süre sonunda veya ihbar öneli vermeden ihbar tazminatını &nbsp;ödeyerek personelin işine son verebilir.</p>\n\n<hr style=\"height:1px; color:#000000; border-width:0; background-color:#000000;\" /><p>&nbsp;</p>\n\n<p style=\"text-align: center;\">1512 SAYILI NOTERLİK KANUNUNUN </p>\n\n<p style=\"text-align: center;\">45.MADDESİNE GÖRE SÖZLEŞME</p>\n\n<p>&nbsp;</p>\n\n<p>&nbsp;</p>\n\n<p>&nbsp;</p>\n\n<p> &nbsp;  <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>………………. Noteri <span style=\"font-weight: bold;\">………………….. </span>ile halen Noterlik dairesinde çalışmakta olan ve sözleşmede personel diye geçecek olan <span style=\"font-weight: bold;\">…………………..</span>arasında aşağıda yazılı olduğu şekilde hizmet sözleşmesi yapılmıştır.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>1 &nbsp;Personel,……………….. Noterliğinde <span style=\"font-weight: bold;\">BAŞ KATİP / KATİP</span> olarak çalışacaktır.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>2 &nbsp;Personel, Noterin emri altında ve 1512 Sayılı Noterlik Kanunu ile bu kanun yönetmeliği ve diğer kanunların yüklediği ve amirlerinin vereceği görevleri yapacaktır.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>3 &nbsp;Personel, Noterlikte iş kabulü bakımından 1512 Sayılı Kanunun 51.maddesine göre Noter Odasınca saptanacak günlük çalışma saatlerine uyacak, vereceği hizmet bakımından ise İş Kanununda öngörülen sürelere uyacaktır.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>4 &nbsp;Personelin bu hizmetine karşılık aylık brüt <span style=\"font-weight: bold;\">………..TL.</span> (………………………) ücret ödenecektir. Ücret ay sonunda ve işlemiş olarak verilir.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>5 &nbsp;Personel,Tebligat Kanununa göre elden tebliğ işlemi yapabilecektir.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>6 &nbsp;Personel, bu sözleşmede yazılı ücret ve hakların dışında herhangi bir hak ve Noterlik Ücret Tarifesinde geçen yol ücreti talebinde bulunamaz.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>7 &nbsp;Hastalık halinde personel hastalığını Sosyal Sigortalar Kurumu hastanelerinden veya bu kurum doktorundan (olmayan yerlerle resmi hastane ve resmi tabipten) alacağı raporla tevsik edecektir. Acil haller ayrık olmak üzere hastane ve doktora başvurma noterlikten alacağı belge ile mümkündür. Raporlu hastalık iki aydan fazla devam ederse Noter sözleşmeyi feshedebilir, yönetmelik hükümleri saklıdır.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>8 &nbsp;Taraflar, Borçlar Kanunu ve İş Kanunu hükümleri uyarınca feshi ihbar süresi içinde sözleşmeyi feshedebilirler.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>9 &nbsp;Bu sözleşme, ………………….. tarihine kadar geçerlidir. Şu kadar ki, sözleşmenin uzatılmayacağı 15 gün önce bildirilmediği takdirde aynı müddet ve şartlarla her yıl için uygulanır.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>10 &nbsp;………………...</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>11 &nbsp;…………………</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>12 &nbsp;İhtilaf vukuunda …………….. Mahkemeleri yetkilidir.</p>\n\n<p> <span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>13 &nbsp;İşbu sözleşme, ……………… günü taraflarca dört nüsha olarak düzenlenmiştir.</p>\n\n<p>&nbsp;</p>\n\n<p><span style=\"font-weight: bold;\"> &nbsp; &nbsp; &nbsp;  </span><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  </span><span style=\"font-weight: bold;\">……………. NOTERİ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  </span><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span><span style=\"font-weight: bold;\"> &nbsp;  </span><span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;  </span><span style=\"font-weight: bold;\"> &nbsp; &nbsp; PERSONEL &nbsp;</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"font-weight: bold;\">&nbsp;</span></p>\n\n<p><span style=\"font-weight: bold;\">NOT : Yukarıda ki sözleşme örnek olup, taraflar dilediği gibi değişiklik yapabilir.</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"personel-sozlesmesi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:27:01.521745"
}