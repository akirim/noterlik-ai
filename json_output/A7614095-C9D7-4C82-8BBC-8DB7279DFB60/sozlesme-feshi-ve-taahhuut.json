{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\sozlesme-feshi-ve-taahhuut.html",
    "title": "SÖZLEŞME FESHİ VE TAAHHÜT",
    "description": "Yayın Tarihi:18.09.2019 Yayınlayan:AYDIN KAHRAMAN Konu:Sözleşme feshi ve taahhüt İçerik:Mali Danışmanlık-152-31204 Konu: Sözleşme fesih ve taahhüt hk.   12/07/2019  Sayın .",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ SÖZLEŞME FESHİ VE TAAHHÜT Email Gönder SÖZLEŞME FESHİ VE TAAHHÜT << Fihrist-Ana sayfa >> SÖZLEŞME FESHİ VE TAAHHÜT SÖZLEŞMELER    DİĞER SÖZ.    MEVZUAT    GENELGE VE GENEL YAZILAR    T.N.B MEVZUATI Yayın Tarihi:18.09.2019 Yayınlayan:AYDIN KAHRAMAN Konu:Sözleşme feshi ve taahhüt İçerik:Mali Danışmanlık-152-31204 Konu: Sözleşme fesih ve taahhüt hk. 12/07/2019 Sayın ........ Noteri İlgi: 28.05.2019 tarih ve 2019/2016 Muh. sayılı yazınız Yönetim kurulumuzun 01.07.2019 günlü toplantısında görüşülen ilgi yazınızda, yazı ekinde bir örneği gönderilen işlemde bazı tereddütlere düşüldüğünden mali ve hukuki yönden görüş alınması ihtiyacı doğduğundan bahisle, söz konusu işlemin incelenmesi sonucunda; 1-İşlemin aynı asıldan doğan birbirine bağlı bir işlem sayılıp sayılmadığı, harç açısından kaç imza kabul edileceği, 2-Hizmet sözleşmesinin feshi nedeniyle kalan süre üzerinden harç ve damga vergisi alınıp, alınmayacağı, hizmet sözleşmesinin işlem anında Noterliğinize ibrazının istenmesinin gerekip gerekmediği, istenmeyecek ise fesih süresi ve değerinin hesabı açısından Mimar ve Mühendisler odasınca belirlenen asgari ücretin mi esas alınacağı, alınacak ise hangi yılın asgari ücretinin dikkate alınmasının gerektiği, 3-Üstlenilen ödemeler ile ilgili olarak Belediye, Mimarlar Odası ve benzeri makamlardan harç ve damga hesabına esas rakamların sorulmasının gerekip, gerekmediği, 4-İbralar ve kefaletler nedeniyle nasıl davranılması gerektiği, hususlarında bilgi verilmesi istenilmektedir. Konu hakkında hukuki yönden yapılan incelemeye göre; “Ekte örneği sunulan işlem içeriğinden; Yöneticisi Burak Akyıldız’ın olduğu Akyıldız Mimarlık İnşaat A.Ş. firması ile Tuğba Ur arasında 20.09.2018 tarihinde (3) yıl süreli yapılan mimarlık hizmet sözleşmesinin 21.05.2019 tarihinde karşılıklı olarak fesih işleminin gerçekleştirildiğinin, Tüm ruhsatı çıkan yapı vergilerinin ve diğer ödemelerin Akyıldız Mimarlık İnşaat A.Ş. tarafından karşılanacağının, belirtilen projelerin tümü için gözden kaçan ve belirtilmeyen durumlara yönelik doğabilecek maddi sorumlulukların Akyıldız Mimarlık İnşaat A.Ş.’ye ait olduğunun, Ruhsatı çıkan projeler dışında, Tuğba Ur’un şirketinin kapatmadan önce imzalamış olduğu ada parsel numarası belirtilen projelerden kapanışından itibaren sorumlu olmayıp, proje müellefliğini feshettiğinin, Tuğba Ur’un hiçbir konuda Akyıldız Mimarlık İnşaat A.Ş.’den maddi tazminat talebinde bulunmayacağının, Akyıldız Mimarlık İnşaat A.Ş.’nin Tuğba Ur’u ibra ettiğinin, Akyıldız Mimarlık İnşaat A.Ş.’nin iflas etmesi ve tüm benzeri sebepler doğma durumunda belirtilen tüm maddi ödemelerin Burak Akyıldız’a ait olduğunun, Kararlaştırıldığı görülmüştür. Noterlik Kanununun 53 üncü maddesinde noterlerin, kanunların emredici hükümlerine aykırı hususlarda işlem yapamayacakları, bu hükmün, imza onaylaması yapılan işlemlerin münderecatı hakkında da uygulanacağı, aynı Yasanın 79 uncu maddesinde ise şirket ve dernek gibi tüzel kişiler adlarına noterlik işlemi yaptırmak isteyenlerin, sıfat ve yetkilerini ve işlemi yapmaya izinli olduklarını bildirir belge göstermekle yükümlü oldukları belirtilmiştir. Türk Borçlar Kanununun 583 üncü maddesinde, kefalet sözleşmesinin, yazılı şekilde yapılmadıkça ve kefilin sorumlu olacağı azamî miktar İle kefalet tarihinin belirtilmedikçe geçerli olmayacağı, kefilin, sorumlu olduğu azamî miktarın, kefalet tarihini ve müteselsil kefil olması durumunda, bu sıfatla veya bu anlama gelen herhangi bir ifadeyle yükümlülük altına girdiğini kefalet sözleşmesinde kendi el yazısıyla belirtmesinin şart olduğu, kendi adına kefil olma konusunda özel yetki verilmesi ve diğer tarafa veya bir üçüncü kişiye kefil olma vaadinde bulunulmasının da aynı şekil koşullarına bağlı olduğu ifade edilmiştir. Yukarıdaki izahatların ışığında; Akyıldız Mimarlık İnşaat A.Ş.’nîn iflas etmesi ve benzeri sebepler doğma durumunda belirtilen tüm maddi ödemelerin Burak Akyıldız’a ait olduğuna dair işlemin ise Türk Borçlar Kanununun 583 üncü maddesinde izah edilen şekilde borca kefalet niteliğinde olduğu, Tuğba Ur’un hiçbir konuda Akyıldız Mimarlık İnşaat A.Ş.’den maddi tazminat talebinde bulunmayacağına, tüm ruhsatı çıkan yapı vergilerinin ve diğer ödemelerin Akyıldız Mimarlık İnşaat A.Ş. tarafından karşılanacağına, belirtilen projelerin tümü için gözden kaçan ve belirtilmeyen durumlara yönelik doğabilecek maddi sorumlulukların Akyıldız Mimarlık İnşaat A.Ş.’ye ait olduğuna ilişkin işlemin ayrı ayrı taahhüt niteliğinde bulunduğu, Gözetilerek, Akyıldız Mimarlık İnşaat A.Ş. firması ile Tuğba Ur arasında kararlaştırılan fesihler ile, Akyıldız Mimarlık İnşaat A.Ş.!nin Tuğba Ur’u ibra etmesine, Dair; Kefalet, taahhüt, fesih ve ibra işlemlerinin bir kağıtta yapılmasına engel bir durumun bulunmadığı, Kefalet işlemine ilişkin Türk Borçlar Kanununun 583 üncü maddesindeki şartlara riayet edilmesi gerektiği, Düşünülmekle birlikte, Konuya ilişkin mali yönden yapılan inceleme sonuçlarına göre Bilindiği üzere, 488 sayılı Damga Vergisi Kanununun 4 üncü maddesinde, “Bir kağıdın tabi olacağı verginin tayini için o kağıdın mahiyetine bakılır ve buna göre tabloda yazılı vergisi bulunur. Kağıtların mahiyetlerinin tayininde şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılır. Mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınır.” hükmü yer almaktadır. Damga Vergisi Kanununa ekli (1) sayılı Tablonun I/A-3 ve 5 inci bentlerinde, belli parayı ihtiva eden kefaletname ve fesihnamelerin; -Fesihnameler (binde 1,89), -Kefaletler (binde 9,48), oranında nispi damga vergisine tabi olduğu hükmü yer almaktadır. İnceleme konusu işlem örneğinde, taraflar arasında yapılan mimarlık hizmeti sözleşmesinin fesih edilmesinin yanısıra, sözleşmenin diğer tarafı olan mimara karşı doğabilecek maddi sorumlulukların şirket tarafından karşılanacağı yönündeki taahhüt, şirket tarafından mimarın tüm borçlarının ibra edildiğine dair ibra, şirketin iflas etmesi veya kapanması halinde, sözleşmeden doğacak tüm ödemelerin Burak Akyıldız’a ait olduğuna dair kefalet niteliğinde birden fazla akit ve işlemin yer aldığı anlaşılmaktadır. Bu durumda, 488 sayılı Damga Vergisi Kanununun 6 ncı maddesi ve 492 sayılı Harçlar Kanununun 46 ncı maddesine göre işlemlerden en yüksek damga vergisi ve harç alınmasını gerektiren işlem üzerinden nispi damga vergisi ve harç alınması gerekmektedir. Hizmet sözleşmesinin feshinde, sözleşme süresinin tamamına göre sözleşmede yazılı ücret üzerinden sözleşme bedelinin hesap edilmesi mümkün olacaktır. Ancak, kefalet yönünden proje müellifi olan mimar tarafından üstlenilen, projelerden dolayı ne şekil ve miktarda bir sorumluluk doğacağını işlem anında bilmek mümkün olamayacağından kefalet olarak nitelenen işlem sebebiyle nasıl bir değer gösterileceği hususu tereddüt yaratmaktadır. Bununla birlikte Borçlar Kanunu madde 583 anlamında kefalet şartlarının var olup olmadığı soyut bir durumu ifade ettiğinden kefalet işleminin bu anlamda varlığı ile bir değer öngörülmesi mümkün değildir. Bu nedenle işlemden sadece işveren ile mimar arasındaki iş görme akdinin feshine dair düzenleme yönünden bilinen veya beyan edilen hizmet bedeli üzerinden nispi damga vergisi ve harç tahsil edilmesinin uygun olacağı düşünülmektedir. Bilgilerinizi rica ederim. Dursun CİN BAŞKAN 10/07/2019 Mali Danışmanlık Per.  : N.ALTINDAL 10/07/2019 Mali Danışman              : A.KAHRAMAN 10/07/2019 Genel Sekreter Yard.    : B.EMEL 10/07/2019 Genel Sekreter              : Dr. İ.GÜL Güncelleme: 05.02.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "SÖZLEŞME FESHİ VE TAAHHÜT",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fsozlesme-feshi-ve-taahhuut.html",
        "title": "",
        "target": "",
        "type": "internal"
      },
      {
        "text": "SÖZLEŞME FESHİ VE TAAHHÜT",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?sozlesme-feshi-ve-taahhuut.html",
        "title": "",
        "target": "_top",
        "type": "internal"
      },
      {
        "text": "SÖZLEŞMELER",
        "href": "sozlesmeler.html",
        "title": "SÖZLEŞMELER DİZİNİ",
        "target": "",
        "type": "internal"
      },
      {
        "text": "DİĞER SÖZ.",
        "href": "diger-sozlesmeleri-dizini.html",
        "title": "DİĞER SÖZLEŞMELER",
        "target": "",
        "type": "internal"
      },
      {
        "text": "MEVZUAT",
        "href": "sozlesmeler-mevzuati.html",
        "title": "SÖZLEŞMELER MEVZUATI",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "sozlesmeler-hakkinda-genelge-genel-yazilar.html",
        "title": "SÖZLEŞMELER HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Türk Borçlar Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 05.02.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "SÖZLEŞME FESHİ VE TAAHHÜT"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>SÖZLEŞME FESHİ VE TAAHHÜT</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:18.09.2019 Yayınlayan:AYDIN KAHRAMAN Konu:Sözleşme feshi ve taahhüt İçerik:Mali Danışmanlık-152-31204 Konu:&nbsp;Sözleşme fesih ve taahhüt hk.&nbsp; &nbsp;12/07/2019 &nbsp;Sayın .\" />\n\n   <link rel=\"canonical\" content=\"noterlikrehberi.net/rehber/index.html?sozlesme-feshi-ve-taahhuut.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"sozlesme-feshi-ve-taahhuut.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"SÖZLEŞME FESHİ VE TAAHHÜT\",\n\n   mailsubject: \"Tavsiye: Noterlik Rehberi - SÖZLEŞME FESHİ VE TAAHHÜT &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - SÖZLEŞME FESHİ VE TAAHHÜT &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"SOZLESME-FESHI-VE-TAAHHUUT\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"sozlesme-feshi-ve-taahhuut.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?sozlesme-feshi-ve-taahhuut.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?sozlesme-feshi-ve-taahhuut.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?sozlesme-feshi-ve-taahhuut.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?sozlesme-feshi-ve-taahhuut.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fsozlesme-feshi-ve-taahhuut.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>SÖZLEŞME FESHİ VE TAAHHÜT</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?sozlesme-feshi-ve-taahhuut.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">SÖZLEŞME FESHİ VE TAAHHÜT</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sozlesmeler.html\" class=\"topiclink\" title=\"SÖZLEŞMELER DİZİNİ\">SÖZLEŞMELER</a>  &nbsp; <a href=\"diger-sozlesmeleri-dizini.html\" class=\"topiclink\" title=\"DİĞER SÖZLEŞMELER\">DİĞER SÖZ.</a>  &nbsp; <a href=\"sozlesmeler-mevzuati.html\" class=\"topiclink\" title=\"SÖZLEŞMELER MEVZUATI\">MEVZUAT</a>  &nbsp; <a href=\"sozlesmeler-hakkinda-genelge-genel-yazilar.html\" class=\"topiclink\" title=\"SÖZLEŞMELER HAKKINDA GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:18.09.2019</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:AYDIN KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:Sözleşme feshi ve taahhüt</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İçerik:Mali Danışmanlık-152-31204</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu: Sözleşme fesih ve taahhüt hk. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">12/07/2019</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sayın ........ Noteri</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi: 28.05.2019 tarih ve 2019/2016 Muh. sayılı yazınız</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Yönetim kurulumuzun 01.07.2019 günlü toplantısında görüşülen ilgi yazınızda, yazı ekinde bir örneği gönderilen işlemde bazı tereddütlere düşüldüğünden mali ve hukuki yönden görüş alınması ihtiyacı doğduğundan bahisle, söz konusu işlemin incelenmesi sonucunda;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 1-İşlemin aynı asıldan doğan birbirine bağlı bir işlem sayılıp sayılmadığı, harç açısından kaç imza kabul edileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 2-Hizmet sözleşmesinin feshi nedeniyle kalan süre üzerinden harç ve damga vergisi alınıp, alınmayacağı, hizmet sözleşmesinin işlem anında Noterliğinize ibrazının istenmesinin gerekip gerekmediği, istenmeyecek ise fesih süresi ve değerinin hesabı açısından Mimar ve Mühendisler odasınca belirlenen asgari ücretin mi esas alınacağı, alınacak ise hangi yılın asgari ücretinin dikkate alınmasının gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 3-Üstlenilen ödemeler ile ilgili olarak Belediye, Mimarlar Odası ve benzeri makamlardan harç ve damga hesabına esas rakamların sorulmasının gerekip, gerekmediği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; 4-İbralar ve kefaletler nedeniyle nasıl davranılması gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; hususlarında bilgi verilmesi istenilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Konu hakkında hukuki yönden yapılan incelemeye göre;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  “Ekte örneği sunulan işlem içeriğinden;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yöneticisi Burak Akyıldız’ın olduğu Akyıldız Mimarlık İnşaat A.Ş. firması ile Tuğba Ur arasında 20.09.2018 tarihinde (3) yıl süreli yapılan mimarlık hizmet sözleşmesinin 21.05.2019 tarihinde karşılıklı olarak fesih işleminin gerçekleştirildiğinin,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tüm ruhsatı çıkan yapı vergilerinin ve diğer ödemelerin Akyıldız Mimarlık İnşaat A.Ş. tarafından karşılanacağının, belirtilen projelerin tümü için gözden kaçan ve belirtilmeyen durumlara yönelik doğabilecek maddi sorumlulukların Akyıldız Mimarlık İnşaat A.Ş.’ye ait olduğunun,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ruhsatı çıkan projeler dışında, Tuğba Ur’un şirketinin kapatmadan önce imzalamış olduğu ada parsel numarası belirtilen projelerden kapanışından itibaren sorumlu olmayıp, proje müellefliğini feshettiğinin,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tuğba Ur’un hiçbir konuda Akyıldız Mimarlık İnşaat A.Ş.’den maddi tazminat talebinde bulunmayacağının, Akyıldız Mimarlık İnşaat A.Ş.’nin Tuğba Ur’u ibra ettiğinin,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Akyıldız Mimarlık İnşaat A.Ş.’nin iflas etmesi ve tüm benzeri sebepler doğma durumunda belirtilen tüm maddi ödemelerin Burak Akyıldız’a ait olduğunun,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kararlaştırıldığı görülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"noterlik-kanunu.html\" class=\"topiclink\">Noterlik Kanunu</a>nun 53 üncü maddesinde noterlerin, kanunların emredici hükümlerine aykırı hususlarda işlem yapamayacakları, bu hükmün, imza onaylaması yapılan işlemlerin münderecatı hakkında da uygulanacağı, aynı Yasanın 79 uncu maddesinde ise şirket ve dernek gibi tüzel kişiler adlarına noterlik işlemi yaptırmak isteyenlerin, sıfat ve yetkilerini ve işlemi yapmaya izinli olduklarını bildirir belge göstermekle yükümlü oldukları belirtilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"javascript:void(0);\" onclick=\"return hmshowPopup(event, popid_919695904, this);\" class=\"popuplink\">Türk Borçlar Kanunu</a>nun 583 üncü maddesinde, kefalet sözleşmesinin, yazılı şekilde yapılmadıkça ve kefilin sorumlu olacağı azamî miktar İle kefalet tarihinin belirtilmedikçe geçerli olmayacağı, kefilin, sorumlu olduğu azamî miktarın, kefalet tarihini ve müteselsil kefil olması durumunda, bu sıfatla veya bu anlama gelen herhangi bir ifadeyle yükümlülük altına girdiğini kefalet sözleşmesinde kendi el yazısıyla belirtmesinin şart olduğu, kendi adına kefil olma konusunda özel yetki verilmesi ve diğer tarafa veya bir üçüncü kişiye kefil olma vaadinde bulunulmasının da aynı şekil koşullarına bağlı olduğu ifade edilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıdaki izahatların ışığında;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Akyıldız Mimarlık İnşaat A.Ş.’nîn iflas etmesi ve benzeri sebepler doğma durumunda belirtilen tüm maddi ödemelerin Burak Akyıldız’a ait olduğuna dair işlemin ise Türk Borçlar Kanununun 583 üncü maddesinde izah edilen şekilde borca kefalet niteliğinde olduğu,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tuğba Ur’un hiçbir konuda Akyıldız Mimarlık İnşaat A.Ş.’den maddi tazminat talebinde bulunmayacağına, tüm ruhsatı çıkan yapı vergilerinin ve diğer ödemelerin Akyıldız Mimarlık İnşaat A.Ş. tarafından karşılanacağına, belirtilen projelerin tümü için gözden kaçan ve belirtilmeyen durumlara yönelik doğabilecek maddi sorumlulukların Akyıldız Mimarlık İnşaat A.Ş.’ye ait olduğuna ilişkin işlemin ayrı ayrı taahhüt niteliğinde bulunduğu,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gözetilerek,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Akyıldız Mimarlık İnşaat A.Ş. firması ile Tuğba Ur arasında kararlaştırılan fesihler ile, Akyıldız Mimarlık İnşaat A.Ş.!nin Tuğba Ur’u ibra etmesine,</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dair; Kefalet, taahhüt, fesih ve ibra işlemlerinin bir kağıtta yapılmasına engel bir durumun bulunmadığı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Kefalet işlemine ilişkin Türk Borçlar Kanununun 583 üncü maddesindeki şartlara riayet edilmesi gerektiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Düşünülmekle birlikte,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Konuya ilişkin mali yönden yapılan inceleme sonuçlarına göre</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Bilindiği üzere, 488 sayılı Damga Vergisi Kanununun 4 üncü maddesinde, “Bir kağıdın tabi olacağı verginin tayini için o kağıdın mahiyetine bakılır ve buna göre tabloda yazılı vergisi bulunur. Kağıtların mahiyetlerinin tayininde şekli kanunlarda belirtilmiş olanlarda kanunlardaki adlarına, belirtilmemiş olanlarda üzerlerindeki yazının tazammun ettiği hüküm ve manaya bakılır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Mahiyeti tayin edilmek istenen kağıt üzerinde başka bir kağıda atıf yapılmışsa, atıf yapılan kağıdın hükümlerine nazaran iktisap ettiği mahiyete göre vergi alınır.” hükmü yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Damga Vergisi Kanununa ekli (1) sayılı Tablonun I/A-3 ve 5 inci bentlerinde, belli parayı ihtiva eden kefaletname ve fesihnamelerin;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; -Fesihnameler (binde 1,89),</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; -Kefaletler (binde 9,48),</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; oranında nispi damga vergisine tabi olduğu hükmü yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; İnceleme konusu işlem örneğinde, taraflar arasında yapılan mimarlık hizmeti sözleşmesinin fesih edilmesinin yanısıra, sözleşmenin diğer tarafı olan mimara karşı doğabilecek maddi sorumlulukların şirket tarafından karşılanacağı yönündeki taahhüt, şirket tarafından mimarın tüm borçlarının ibra edildiğine dair ibra, şirketin iflas etmesi veya kapanması halinde, sözleşmeden doğacak tüm ödemelerin Burak Akyıldız’a ait olduğuna dair kefalet niteliğinde birden fazla akit ve işlemin yer aldığı anlaşılmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Bu durumda, 488 sayılı Damga Vergisi Kanununun 6 ncı maddesi ve 492 sayılı Harçlar Kanununun 46 ncı maddesine göre işlemlerden en yüksek damga vergisi ve harç alınmasını gerektiren işlem üzerinden nispi damga vergisi ve harç alınması gerekmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Hizmet sözleşmesinin feshinde, sözleşme süresinin tamamına göre sözleşmede yazılı ücret üzerinden sözleşme bedelinin hesap edilmesi mümkün olacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Ancak, kefalet yönünden proje müellifi olan mimar tarafından üstlenilen, projelerden dolayı ne şekil ve miktarda bir sorumluluk doğacağını işlem anında bilmek mümkün olamayacağından kefalet olarak nitelenen işlem sebebiyle nasıl bir değer gösterileceği hususu tereddüt yaratmaktadır. Bununla birlikte Borçlar Kanunu madde 583 anlamında kefalet şartlarının var olup olmadığı soyut bir durumu ifade ettiğinden kefalet işleminin bu anlamda varlığı ile bir değer öngörülmesi mümkün değildir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Bu nedenle işlemden sadece işveren ile mimar arasındaki iş görme akdinin feshine dair düzenleme yönünden bilinen veya beyan edilen hizmet bedeli üzerinden nispi damga vergisi ve harç tahsil edilmesinin uygun olacağı düşünülmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgilerinizi rica ederim. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">Dursun CİN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">BAŞKAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">10/07/2019 Mali Danışmanlık Per.  : N.ALTINDAL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">10/07/2019 Mali Danışman  &nbsp; &nbsp; &nbsp; &nbsp; &nbsp; &nbsp; : A.KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">10/07/2019 Genel Sekreter Yard.  &nbsp; : B.EMEL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">10/07/2019 Genel Sekreter  &nbsp; &nbsp; &nbsp; &nbsp; &nbsp; &nbsp; : Dr. İ.GÜL</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"sozlesme-feshi-ve-taahhuut.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 05.02.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:27:36.936781"
}