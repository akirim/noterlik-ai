{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\sulh-sozlesmesi-nedir.html",
    "title": "SULH SÖZLEŞMESİ NEDİR",
    "description": "SULH AKDİ I - TANIMI Aralarında hukuki ilişkiye dayalı uyuşmazlık bulunan tarafların, bir sözleşme yaparak buna son vermelerine sulh denilir. Sulh ilgililer arasındaki belirsiz",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ SULH SÖZLEŞMESİ NEDİR Email Gönder SULH SÖZLEŞMESİ NEDİR << Fihrist-Ana sayfa >> SULH SÖZLEŞMESİ NEDİR SULHNAMELER    GENEL SULH    SULH SÖZ    HİZ AKDİ SULH SÖZ    TAZMİNAT SULH.    MEVZUAT SULH AKDİ I - TANIMI Aralarında hukuki ilişkiye dayalı uyuşmazlık bulunan tarafların, bir sözleşme yaparak buna son vermelerine sulh denilir. Sulh ilgililer arasındaki belirsizliği ortadan kaldırır. II - UNSURLARI Sulh iki tarafa da borç yükler. Tek tarafın yüklenimi veya tasarrufi işlemi bağış veya feragattir. İbra da bir sözleşmedir; ancak, tek bir tarafa borç yükler. Sulhun oluşması için, taraflar arasında daha evvelce meydana gelmiş, ihtilaflı bir hukuki ilişki bulunmalıdır. Tarafların kendilerini haklı görmeleri, haklan bulunduğunu iddia etmeleri uyuşmazlığın konusudur. İlgililerin istemlerinin mutlaka karşılıklı olması gerekmez. Bir kimsenin diğer bir kişiden talep ettiği hakkın varlığının başlangıçta, kabul olunmaması da karşılıklı nizanın varlığı için yeterlidir. Birbirlerinden farklı edim ve hakları talep eden kişilerin belirli miktar için anlaşmaları gibi, öncelikle reddedilen talebin diğer tarafça benimsenmesi de uyuşmazlığa son vermesi bakımından bir sulhtür. Sulhe kaynaklık yapan ve ihtilafın çıktığı hukuki ilişki; bir akit, haksız fiil, şahsın hukuku veya aile hukuku ya da miras ilişkisinden doğabilir. Sonuçta tek bir tarafın kararlaştırılacak edimi yerine getirmeye mecbur olması hukuki muameleyi sulh olmaktan çıkarmaz. Sulh, genelde her iki tarafın da fedakarlığına dayanır. Uyuşmazlık safhası ile barış hali arasında; tarafların istemleri yönünden nitelik veya nicelik farkı vardır. Yalnız bir tarafın taviz vermesi de uyuşmazlığı bitiriyorsa yine de sulh akdi oluşur. Nizalı konuda dava açılmış olması gerekmez- uyuşmazlık bu aşamaya gelmeden de çözülebilir. Ziya Gökçe - Noterlik Hukuku Sulh sözleşmesi; tarafların aralarında mevcut veya çıkabilecek bir uyuşmazlığa belirli fedakarlıklarda bulunmak suretiyle son veren bir sözleşme olarak tanımlanmaktadır.  Sulh sözleşmesi taraflar arasında mahkeme dışı yapılabileceği gibi, mahkeme önünde de yapılabilir. Sulh sözleşmesine TBK. m. 96, 97, 123 vd. ve TBK m. 136/II hükümlerinin uygulanması mümkündür. Sulh sözleşmesinin yapılabilmesi için tarafların arasında daha önceden mevcut olan hukuki bir ilişki bulunmalıdır ve bu hukuki ilişki uyuşmazlığın ya da tereddüdün konusunu oluşturmalıdır (Yavuz, 2012, s.14). Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "SULH SÖZLEŞMESİ NEDİR",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fsulh-sozlesmesi-nedir.html",
        "title": "",
        "target": "",
        "type": "internal"
      },
      {
        "text": "SULH SÖZLEŞMESİ NEDİR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?sulh-sozlesmesi-nedir.html",
        "title": "",
        "target": "_top",
        "type": "internal"
      },
      {
        "text": "SULHNAMELER",
        "href": "sulhnameler.html",
        "title": "SULHNAMELER",
        "target": "",
        "type": "internal"
      },
      {
        "text": "GENEL SULH",
        "href": "sulhname-genel.html",
        "title": "GENEL SULHNAME",
        "target": "",
        "type": "internal"
      },
      {
        "text": "SULH SÖZ",
        "href": "sulh-sozlesmesi.html",
        "title": "SULH SÖZLEŞMESİ",
        "target": "",
        "type": "internal"
      },
      {
        "text": "HİZ AKDİ SULH SÖZ",
        "href": "sulhname-is-hizmet-sozlesmesi-ile-ilgili.html",
        "title": "İŞ - HİZMET AKDİ SULH SÖZLEŞMESİ",
        "target": "",
        "type": "internal"
      },
      {
        "text": "TAZMİNAT SULH.",
        "href": "tazminat-ile-ilgili-sulhname.html",
        "title": "TAZMİNAT İLE İLGİLİ SULHNAME",
        "target": "",
        "type": "internal"
      },
      {
        "text": "MEVZUAT",
        "href": "sulh-sozlesmesi-nedir.html",
        "title": "SULH SÖZLEŞMESİ NEDİR?",
        "target": "",
        "type": "internal"
      },
      {
        "text": "TBK",
        "href": "turk-borclar-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "SULH SÖZLEŞMESİ NEDİR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>SULH SÖZLEŞMESİ NEDİR</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"SULH AKDİ I - TANIMI Aralarında hukuki ilişkiye dayalı uyuşmazlık bulunan tarafların, bir sözleşme yaparak buna son vermelerine sulh denilir. Sulh ilgililer arasındaki belirsiz\" />\n\n   <link rel=\"canonical\" content=\"noterlikrehberi.net/rehber/index.html?sulh-sozlesmesi-nedir.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"sulh-sozlesmesi-nedir.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"SULH SÖZLEŞMESİ NEDİR\",\n\n   mailsubject: \"Tavsiye: Noterlik Rehberi - SULH SÖZLEŞMESİ NEDİR &nbsp; &nbsp;SULHNAMELER&nbsp; &nbsp;GENEL SULH&nbsp; &nbsp;SULH SÖZ&nbsp; &nbsp;HİZ AKDİ SULH SÖZ&nbsp; &nbsp;TAZMİNAT SULH.&nbsp; &nbsp;MEVZUAT\",\n\n   sharesubject: \"Noterlik Rehberi - SULH SÖZLEŞMESİ NEDİR &nbsp; &nbsp;SULHNAMELER&nbsp; &nbsp;GENEL SULH&nbsp; &nbsp;SULH SÖZ&nbsp; &nbsp;HİZ AKDİ SULH SÖZ&nbsp; &nbsp;TAZMİNAT SULH.&nbsp; &nbsp;MEVZUAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"SULH-SOZLESMESI-NEDIR\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"sulh-sozlesmesi-nedir.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?sulh-sozlesmesi-nedir.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?sulh-sozlesmesi-nedir.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?sulh-sozlesmesi-nedir.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?sulh-sozlesmesi-nedir.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fsulh-sozlesmesi-nedir.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>SULH SÖZLEŞMESİ NEDİR</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?sulh-sozlesmesi-nedir.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">SULH SÖZLEŞMESİ NEDİR</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sulhnameler.html\" class=\"topiclink\" title=\"SULHNAMELER\">SULHNAMELER</a>  &nbsp; <a href=\"sulhname-genel.html\" class=\"topiclink\" title=\"GENEL SULHNAME\">GENEL SULH</a>  &nbsp; <a href=\"sulh-sozlesmesi.html\" class=\"topiclink\" title=\"SULH SÖZLEŞMESİ\">SULH SÖZ</a>  &nbsp; <a href=\"sulhname-is-hizmet-sozlesmesi-ile-ilgili.html\" class=\"topiclink\" title=\"İŞ - HİZMET AKDİ SULH SÖZLEŞMESİ\">HİZ AKDİ SULH SÖZ</a>  &nbsp; <a href=\"tazminat-ile-ilgili-sulhname.html\" class=\"topiclink\" title=\"TAZMİNAT İLE İLGİLİ SULHNAME\">TAZMİNAT SULH.</a>  &nbsp; <a href=\"sulh-sozlesmesi-nedir.html\" class=\"topiclink\" title=\"SULH SÖZLEŞMESİ NEDİR?\">MEVZUAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">&nbsp;</p>\n\n<p style=\"line-height: 1.38; margin: 0 0 13px 0;\">SULH AKDİ</p>\n\n<p style=\"line-height: 1.38; margin: 0 0 13px 0;\">I - TANIMI</p>\n\n<p style=\"line-height: 1.38; margin: 0 0 13px 0;\">Aralarında hukuki ilişkiye dayalı uyuşmazlık bulunan tarafların, bir sözleşme yaparak buna son vermelerine sulh denilir. Sulh ilgililer arasındaki belirsizliği ortadan kaldırır. </p>\n\n<p style=\"line-height: 1.38; margin: 0 0 13px 0;\">II - UNSURLARI</p>\n\n<p style=\"line-height: 1.38; margin: 0 0 13px 0;\">Sulh iki tarafa da borç yükler. Tek tarafın yüklenimi veya tasarrufi işlemi bağış veya feragattir. İbra da bir sözleşmedir; ancak, tek bir tarafa borç yükler. </p>\n\n<p style=\"line-height: 1.38; margin: 0 0 13px 0;\"> Sulhun oluşması için, taraflar arasında daha evvelce meydana gelmiş, ihtilaflı </p>\n\n<p style=\"line-height: 1.38; margin: 0 0 13px 0;\">bir hukuki ilişki bulunmalıdır. Tarafların kendilerini haklı görmeleri, haklan bulunduğunu iddia etmeleri uyuşmazlığın konusudur. &nbsp; &nbsp; &nbsp; &nbsp; &nbsp;</p>\n\n<p style=\"line-height: 1.38; margin: 0 0 13px 0;\">İlgililerin istemlerinin mutlaka karşılıklı olması gerekmez. Bir kimsenin diğer bir kişiden talep ettiği hakkın varlığının başlangıçta, kabul olunmaması da karşılıklı nizanın varlığı için yeterlidir. Birbirlerinden farklı edim ve hakları talep eden kişilerin belirli miktar için anlaşmaları gibi, öncelikle reddedilen talebin diğer tarafça benimsenmesi de uyuşmazlığa son vermesi bakımından bir sulhtür. </p>\n\n<p style=\"line-height: 1.38; margin: 0 0 13px 0;\">Sulhe kaynaklık yapan ve ihtilafın çıktığı hukuki ilişki; bir akit, haksız fiil, şahsın hukuku veya aile hukuku ya da miras ilişkisinden doğabilir.</p>\n\n<p style=\"line-height: 1.38; margin: 0 0 13px 0;\">Sonuçta tek bir tarafın kararlaştırılacak edimi yerine getirmeye mecbur olması hukuki muameleyi sulh olmaktan çıkarmaz.</p>\n\n<p style=\"line-height: 1.38; margin: 0 0 13px 0;\">Sulh, genelde her iki tarafın da fedakarlığına dayanır. Uyuşmazlık safhası ile barış hali arasında; tarafların istemleri yönünden nitelik veya nicelik farkı vardır. Yalnız bir tarafın taviz vermesi de uyuşmazlığı bitiriyorsa yine de sulh akdi oluşur.</p>\n\n<p style=\"line-height: 1.38; margin: 0 0 13px 0;\">Nizalı konuda dava açılmış olması gerekmez- uyuşmazlık bu aşamaya gelmeden de çözülebilir.  <span style=\"font-weight: bold;\">Ziya Gökçe - Noterlik Hukuku</span></p>\n\n<hr style=\"height:1px; color:#000000; border-width:0; background-color:#000000;\" /><p>Sulh sözleşmesi; tarafların aralarında mevcut veya çıkabilecek bir uyuşmazlığa belirli fedakarlıklarda bulunmak suretiyle son veren bir sözleşme olarak tanımlanmaktadır. &nbsp;Sulh sözleşmesi taraflar arasında mahkeme dışı yapılabileceği gibi, mahkeme önünde de yapılabilir.</p>\n\n<p>Sulh sözleşmesine <a href=\"turk-borclar-kanunu.html\" class=\"topiclink\">TBK</a>. m. 96, 97, 123 vd. ve TBK m. 136/II hükümlerinin uygulanması mümkündür.</p>\n\n<p>Sulh sözleşmesinin yapılabilmesi için tarafların arasında daha önceden mevcut olan hukuki bir ilişki bulunmalıdır ve bu hukuki ilişki uyuşmazlığın ya da tereddüdün konusunu oluşturmalıdır (Yavuz, 2012, s.14). </p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"sulh-sozlesmesi-nedir.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:27:45.438851"
}