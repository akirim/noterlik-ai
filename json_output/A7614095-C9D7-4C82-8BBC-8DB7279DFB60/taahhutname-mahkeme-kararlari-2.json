{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\taahhutname-mahkeme-kararlari-2.html",
    "title": "TAAHHÜTNAME - MAHKEME KARARLARI",
    "description": "“...murisin davalılara temlik ettiği gayrimenkul er-den dolayı, ilerde babaları İsmail Aydın'ın vefatında hiçbir hak talep etmeyeceklerine ve dava açmayacaklarına” dair tek...",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ TAAHHÜTNAME - MAHKEME KARARLARI Email Gönder TAAHHÜTNAME - MAHKEME KARARLARI << Fihrist-Ana sayfa >> TAAHHÜTNAME -  MAHKEME KARARI TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE “...murisin davalılara temlik ettiği gayrimenkul er-den dolayı, ilerde babaları İsmail Aydın'ın vefatında hiçbir hak talep etmeyeceklerine ve dava açmayacaklarına” dair tek taraflı irade beyanı şeklinde verdikleri, noterde düzenlenen18.06.1993, 30.06.1993 ve 2.7.1993 tarihli taahhütnameler mirastan feragat sözleşmesi(TKM. md. 475 ) niteliğini taşındığından hukuken geçersizdir. Henüz hak doğmamışken,doğmamış bir haktan önceden feragat de mümkün olmadığından sözü edilen taahhütnameler haktan feragat niteliğinde de değildir. Bu bakımdan davalıların bu belgelere dayanan itirazları yerinde görülmediği gibi aşağıdaki bentlerin kapsamı dışında kalan temyiz itirazları da yersizdir. “...Yargıtay 2. Hukuk Dairesi 06.12.2005 - 2005/19483 E., 2005/17034 K. Noter katibi olarak görev yapan sanığın; sahte taahhüt belgesini onaylamak şeklindeki eyleminin, aşamalardaki savunmaları ve dosya içeriğinden diğer sanıklarla iştirak iradesiyle ve sahtecilik kastıyla hareket ettiğine dair delil elde edilemediğinden 5237 sayılı Kanun'un 257. maddesi kapsamında görevi kötüye kullanma suçunu oluşturduğu gözetilmeden, suç vasfının tayininde yanılgı sonucu sahtecilik suçundan mahkümiyetine hükmolunması, II) Sanıklar E.. C.. ve C.. B.. hakkında resmi belgede sahtecilik suçundan kurulan hükmün incelenmesine gelince; 1) Sanıkların sahte taahhüt belgesini noterde onaylatmak şeklindeki eylemlerinde, suça konu belgenin 1512 sayılı Noterlik Kanunu'nun 84 ve devamı maddelerinde belirtilen düzenleme şeklindeki işlemlerden olmadığı, noter tarafından yapılan onay işleminin belge içeriğini kapsamayacağı cihetle; somut olayda noter onay bölümünde de herhangi bir sahteciliğin söz konusu olmaması nedeniyle belgenin hukuki niteliğinin değişmeyeceği gözetilmeden sanıkların özel belgede sahtecilik suçundan mahkümiyeti yerine yazılı şekilde hüküm kurulması, yasaya aykırı 2) TCK’nun 53. maddesinin 1. fıkrasının (c) bendinde yer alan haklardan sanığın sadece kendi alt soyu üzerindeki velayet, vesayet ve kayyımlık yetkileri yönünden koşullu salıverilme tarihine kadar uygulanması gerektiğinin gözetilmemesinin Anayasa Mahkemesinin 08.10.2015 gün 2014/140 Esas, 2015/85 sayılı iptal kararı ile birlikte yeniden değerlendirilmesinde zorunluluk bulunması, Bozmayı gerektirmiş, sanıklar müdafilerinin temyiz itirazları bu itibarla yerinde görülmüş olduğundan sanıklar hakkındaki hükümlerin bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 Sayılı CMUK'nun 321. maddesi uyarınca BOZULMASINA, 28.12.2015 gününde oybirliğiyle karar verildi. Yargıtay 11. Ceza Dairesi 2013/15923 E., 2015/32241 K. TAAHHÜT NEDENİYLE TAHLİYE DAVASI ÖZET : Noter tarafından düzenlenen tahliye taahhüdünün kira ilişkisi devam ederken verildiği ve dolayısıyla geçerli olduğu, taahhüdü takip eden bir ay içerisinde tahliye istemiyle icra takibine başvurulduğu anlaşıldığına göre, kiralananın tahliyesine karar vermek gerekir. (6570sGKK.m.7/a) (2004s. İİK.m.272) Mahalli mahkemesinden verilmiş bulunan itirazın iptali-tahliye davasına dair karar davacı tarafından süresi içinde temyiz edilmiş olmakla dosyadaki bütün kağıtlar okunup gereği görüşülüp düşünüldü. Dava, taahhüt nedeniyle kiralanın tahliyesi ve icra inkar tazminatı istemine ilişkindir. Mahkemece davanın reddine karar verilmiş, hüküm davacı vekili tarafından temyiz olunmuştur. Davacı, davalının kiralananı 1.1.2000 tarihinde tahliye edeceğini taahhüt ettiğini, buna rağmen tahliye etmediğini, yapılan icra takibine de itiraz ettiğini takibin durduğunu, davalının itirazının iptaliyle takibin devamına, kiralananın tahliyesine ve inkar tazminatına karar verilmesini istemiştir. Davalı vekili, taahhütnamenin serbest irade ürünü olmadığını, taraflar arasındaki kira sözleşmesinin başlangıç tarihinin 1.3.1998 taahhütnamenin tanzim tarihinin ise 15.9.1997 olduğunu bu nedenle taahhüdün geçersiz olduğunu davanın reddini savunmuştur. 1.Dosya kapsamına, toplanan delillere,hükmün dayandığı gerekçelere likit bir alacak olmadığına göre davacının icra inkar tazminatı talebinin reddine yönelik temyiz itirazları yerinde değildir. 2.Davacının tahliye talebinin reddine ilişkin temyiz itirazlarına gelince Taraflar arasındaki yazılı kira sözleşmesi 1.3.1998 başlangıç ve 1.1.2000 bitiş tarihidir. Ne var ki kira sözleşmesinin özel şartlar bölümünün 1. Maddesinde mecurun 1.9.1997 tarihinde yapılan kira sözleşmesi ile aynı tarihte kiracıya teslim edildiği ve ilk 6 aylık kira parasının peşin alındığı belirtilmiştir. Kira sözleşmesinin tanzim tarihi de 15.9.1997'dir. Davanın dayanağını teşkil eden tahliye taahhüdü ise 29.9.1997 tanzim tarihi olup noterce düzenleme şeklindedir. Bu taahhütnamede davalı kiracısı bulunduğu mecuru 1.1.2000 günü tahliye edeceğini kabul etmiştir. Dosyaya ibraz olunan banka dekontundan davalı tarafından 2.9.1997 tarihinde mecurun 1997 Eylül ayından 1998 Şubat ayına kadar olan 6 aylık kira parası 7.2000 Alman Markı'nın peşin olarak davacıya ödendiği anlaşılmaktadır. Bu durumda tüm dosya kapsamı birlikte değerlendirildiğinde mecunun 1.9.1997 tarihinde davalıya kiralandığı, 2.9.1997 tarihinde 6 aylık kira parasının peşin ödendiği, davalının mecurda kiracı iken 29.9.1997 günü noterce tanzim olunan taahhütname ile mecunu 1.1.2000 tarihinde tahliye etmeyi kabul ettiği anlaşılmaktadır. Bu itibarla kira ilişkisi devam ederken verildiğine göre, taahhüt geçerlidir. Davacı taahhüdü takip eden bir ay içerisinde 28.1.2000 tarihinde tahliye istemiyle icra takibine başvurduğuna göre kiralananın tahliyesine karar verilmesi gerekirken, bundan zühul olunarak davanın reddine karar verilmesi hatalı olmuştur. Hüküm bu nedenle bozulmalıdır. SONUÇ : Yukarıda 1 nolu bend de açıklanan nedenle icra inkar tazminatının reddine ilişkin hüküm kısmının (ONANMASINA) 2 nolu bend de açıklanan nedenle tahliye talebinin reddine ilişkin hüküm kısmının (BOZULMASINA), onanan kısım için temyiz harcı peşin alındığından başkaca harç alınmasına mahal olmadığına, 3.10.2000 tarihinde oybirliği ile karar verildi. YARGITAY 6. Hukuk Dairesi E: 2000/7959 K: 2000/8121 T: 3.10..2000 -Y.K.D.: Cilt :27 Sayı: 3 Sh :345 Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "TAAHHÜTNAME -  MAHKEME KARARI",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Ftaahhutname-mahkeme-kararlari-2.html",
        "title": "",
        "target": "",
        "type": "internal"
      },
      {
        "text": "TAAHHÜTNAME - MAHKEME KARARLARI",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?taahhutname-mahkeme-kararlari-2.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "TAAHHÜTNAME - MAHKEME KARARLARI"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>TAAHHÜTNAME - MAHKEME KARARLARI</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"“...murisin davalılara temlik ettiği gayrimenkul er-den dolayı, ilerde babaları İsmail Aydın'ın vefatında hiçbir hak talep etmeyeceklerine ve dava açmayacaklarına” dair tek...\" />\n\n   <link rel=\"canonical\" content=\"noterlikrehberi.net/rehber/index.html?taahhutname-mahkeme-kararlari-2.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"taahhutname-mahkeme-kararlari-2.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"TAAHHÜTNAME - MAHKEME KARARLARI\",\n\n   mailsubject: \"Tavsiye: Noterlik Rehberi - TAAHHÜTNAME - MAHKEME KARARI &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - TAAHHÜTNAME - MAHKEME KARARI &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TAAHHUTNAME-MAHKEME-KARARLARI-2\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"taahhutname-mahkeme-kararlari-2.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?taahhutname-mahkeme-kararlari-2.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?taahhutname-mahkeme-kararlari-2.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?taahhutname-mahkeme-kararlari-2.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?taahhutname-mahkeme-kararlari-2.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Ftaahhutname-mahkeme-kararlari-2.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>TAAHHÜTNAME - MAHKEME KARARLARI</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?taahhutname-mahkeme-kararlari-2.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">TAAHHÜTNAME - &nbsp;MAHKEME KARARI</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>“...murisin davalılara temlik ettiği gayrimenkul er-den dolayı, ilerde babaları İsmail Aydın'ın vefatında hiçbir hak talep etmeyeceklerine ve dava açmayacaklarına” dair tek taraflı irade beyanı şeklinde verdikleri, noterde düzenlenen18.06.1993, 30.06.1993 ve 2.7.1993 tarihli taahhütnameler mirastan feragat sözleşmesi(TKM. md. 475 ) niteliğini taşındığından hukuken geçersizdir. Henüz hak doğmamışken,doğmamış bir haktan önceden feragat de mümkün olmadığından sözü edilen taahhütnameler haktan feragat niteliğinde de değildir. Bu bakımdan davalıların bu belgelere dayanan itirazları yerinde görülmediği gibi aşağıdaki bentlerin kapsamı dışında kalan temyiz itirazları da yersizdir. “...Yargıtay 2. Hukuk Dairesi 06.12.2005 - 2005/19483 E., 2005/17034 K.</p>\n\n<hr style=\"height:0px; color:#000000; border-width:0; background-color:#000000;\" /><p>Noter katibi olarak görev yapan sanığın; sahte taahhüt belgesini onaylamak şeklindeki eyleminin, aşamalardaki savunmaları ve dosya içeriğinden diğer sanıklarla iştirak iradesiyle ve sahtecilik kastıyla hareket ettiğine dair delil elde edilemediğinden 5237 sayılı Kanun'un 257. maddesi kapsamında görevi kötüye kullanma suçunu oluşturduğu gözetilmeden, suç vasfının tayininde yanılgı sonucu sahtecilik suçundan mahkümiyetine hükmolunması,</p>\n\n<p style=\"line-height: 1.36;\">II) Sanıklar E.. C.. ve C.. B.. hakkında resmi belgede sahtecilik suçundan kurulan hükmün incelenmesine gelince;</p>\n\n<p style=\"line-height: 1.36;\">1) Sanıkların sahte taahhüt belgesini noterde onaylatmak şeklindeki eylemlerinde, suça konu belgenin 1512 sayılı Noterlik Kanunu'nun 84 ve devamı maddelerinde belirtilen düzenleme şeklindeki işlemlerden olmadığı, noter tarafından yapılan onay işleminin belge içeriğini kapsamayacağı cihetle; somut olayda noter onay bölümünde de herhangi bir sahteciliğin söz konusu olmaması nedeniyle belgenin hukuki niteliğinin değişmeyeceği gözetilmeden sanıkların özel belgede sahtecilik suçundan mahkümiyeti yerine yazılı şekilde hüküm kurulması, yasaya aykırı</p>\n\n<p style=\"line-height: 1.36;\">2) TCK’nun 53. maddesinin 1. fıkrasının (c) bendinde yer alan haklardan sanığın sadece kendi alt soyu üzerindeki velayet, vesayet ve kayyımlık yetkileri yönünden koşullu salıverilme tarihine kadar uygulanması gerektiğinin gözetilmemesinin Anayasa Mahkemesinin 08.10.2015 gün 2014/140 Esas, 2015/85 sayılı iptal kararı ile birlikte yeniden değerlendirilmesinde zorunluluk bulunması,</p>\n\n<p style=\"line-height: 1.36;\">Bozmayı gerektirmiş, sanıklar müdafilerinin temyiz itirazları bu itibarla yerinde görülmüş olduğundan sanıklar hakkındaki hükümlerin bu sebeplerden dolayı 5320 sayılı Yasanın 8/1. maddesi uyarınca uygulanması gereken 1412 Sayılı CMUK'nun 321. maddesi uyarınca BOZULMASINA, 28.12.2015 gününde oybirliğiyle karar verildi. Yargıtay 11. Ceza Dairesi 2013/15923 E., 2015/32241 K.</p>\n\n<hr style=\"height:0px; color:#000000; border-width:0; background-color:#000000;\" /><p style=\"line-height: 1.36;\">TAAHHÜT NEDENİYLE TAHLİYE DAVASI</p>\n\n<p>ÖZET : Noter tarafından düzenlenen tahliye taahhüdünün kira ilişkisi devam ederken verildiği ve dolayısıyla geçerli olduğu, taahhüdü takip eden bir ay içerisinde tahliye istemiyle icra takibine başvurulduğu anlaşıldığına göre, kiralananın tahliyesine karar vermek gerekir.</p>\n\n<p>(6570sGKK.m.7/a)</p>\n\n<p>(2004s. İİK.m.272)</p>\n\n<p>Mahalli mahkemesinden verilmiş bulunan itirazın iptali-tahliye davasına dair karar davacı tarafından süresi içinde temyiz edilmiş olmakla dosyadaki bütün kağıtlar okunup gereği görüşülüp düşünüldü.</p>\n\n<p>Dava, taahhüt nedeniyle kiralanın tahliyesi ve icra inkar tazminatı istemine ilişkindir. Mahkemece davanın reddine karar verilmiş, hüküm davacı vekili tarafından temyiz olunmuştur.</p>\n\n<p>Davacı, davalının kiralananı 1.1.2000 tarihinde tahliye edeceğini taahhüt ettiğini, buna rağmen tahliye etmediğini, yapılan icra takibine de itiraz ettiğini takibin durduğunu, davalının itirazının iptaliyle takibin devamına, kiralananın tahliyesine ve inkar tazminatına karar verilmesini istemiştir.</p>\n\n<p>Davalı vekili, taahhütnamenin serbest irade ürünü olmadığını, taraflar arasındaki kira sözleşmesinin başlangıç tarihinin 1.3.1998 taahhütnamenin tanzim tarihinin ise 15.9.1997 olduğunu bu nedenle taahhüdün geçersiz olduğunu davanın reddini savunmuştur.</p>\n\n<p style=\"text-indent: -24px; margin: 0 0 0 48px;\"><span style=\"font-family: 'Times New Roman',Times,Georgia,serif;\">1.</span>Dosya kapsamına, toplanan delillere,hükmün dayandığı gerekçelere likit bir alacak olmadığına göre davacının icra inkar tazminatı talebinin reddine yönelik temyiz itirazları yerinde değildir.</p>\n\n<p style=\"text-indent: -24px; margin: 0 0 0 48px;\"><span style=\"font-family: 'Times New Roman',Times,Georgia,serif;\">2.</span>Davacının tahliye talebinin reddine ilişkin temyiz itirazlarına gelince</p>\n\n<p>Taraflar arasındaki yazılı kira sözleşmesi 1.3.1998 başlangıç ve 1.1.2000 bitiş tarihidir. Ne var ki kira sözleşmesinin özel şartlar bölümünün 1. Maddesinde mecurun 1.9.1997 tarihinde yapılan kira sözleşmesi ile aynı tarihte kiracıya teslim edildiği ve ilk 6 aylık kira parasının peşin alındığı belirtilmiştir. Kira sözleşmesinin tanzim tarihi de 15.9.1997'dir.</p>\n\n<p>Davanın dayanağını teşkil eden tahliye taahhüdü ise 29.9.1997 tanzim tarihi olup noterce düzenleme şeklindedir. Bu taahhütnamede davalı kiracısı bulunduğu mecuru 1.1.2000 günü tahliye edeceğini kabul etmiştir.</p>\n\n<p>Dosyaya ibraz olunan banka dekontundan davalı tarafından 2.9.1997 tarihinde mecurun 1997 Eylül ayından 1998 Şubat ayına kadar olan 6 aylık kira parası 7.2000 Alman Markı'nın peşin olarak davacıya ödendiği anlaşılmaktadır. Bu durumda tüm dosya kapsamı birlikte değerlendirildiğinde mecunun 1.9.1997 tarihinde davalıya kiralandığı, 2.9.1997 tarihinde 6 aylık kira parasının peşin ödendiği, davalının mecurda kiracı iken 29.9.1997 günü noterce tanzim olunan taahhütname ile mecunu 1.1.2000 tarihinde tahliye etmeyi kabul ettiği anlaşılmaktadır. Bu itibarla kira ilişkisi devam ederken verildiğine göre, taahhüt geçerlidir. Davacı taahhüdü takip eden bir ay içerisinde 28.1.2000 tarihinde tahliye istemiyle icra takibine başvurduğuna göre kiralananın tahliyesine karar verilmesi gerekirken, bundan zühul olunarak davanın reddine karar verilmesi hatalı olmuştur.</p>\n\n<p>Hüküm bu nedenle bozulmalıdır.</p>\n\n<p>SONUÇ : Yukarıda 1 nolu bend de açıklanan nedenle icra inkar tazminatının reddine ilişkin hüküm kısmının (ONANMASINA) 2 nolu bend de açıklanan nedenle tahliye talebinin reddine ilişkin hüküm kısmının (BOZULMASINA), onanan kısım için temyiz harcı peşin alındığından başkaca harç alınmasına mahal olmadığına, 3.10.2000 tarihinde oybirliği ile karar verildi.</p>\n\n<p>YARGITAY 6. Hukuk Dairesi E: 2000/7959 K: 2000/8121 T: 3.10..2000 -Y.K.D.: Cilt :27 Sayı: 3 Sh :345</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"taahhutname-mahkeme-kararlari-2.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:27:47.725353"
}