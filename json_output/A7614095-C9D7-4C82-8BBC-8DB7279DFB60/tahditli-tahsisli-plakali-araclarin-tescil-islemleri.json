{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\tahditli-tahsisli-plakali-araclarin-tescil-islemleri.html",
    "title": "TAHDİTLİ-TAHSİSLİ PLAKALI ARAÇLARIN TESCİL İŞLEMLERİ",
    "description": "14.12.2018  Değerli Üyelerimiz, 22.11.2018 tarihinden itibaren tahditli/tahsisli ticari plakalı araçların tescil işlemleri noterliklerce yapılmaya başlanmıştır.​  ​UKOME/ Traf",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ TAHDİTLİ-TAHSİSLİ PLAKALI ARAÇLARIN TESCİL İŞLEMLERİ Email Gönder TAHDİTLİ-TAHSİSLİ PLAKALI ARAÇLARIN TESCİL İŞLEMLERİ << Fihrist-Ana sayfa >> TAHDİTLİ-TAHSİSLİ PLAKALI ARAÇLARIN TESCİL İŞLEMLERİ ARTES DİZİNİ USUL VE ESASLAR EĞİTİM DÖKÜMANLARI MEVZUAT DUYURULAR TABLOLAR   ARTES - TNB 14.12.2018 Değerli Üyelerimiz, 22.11.2018 tarihinden itibaren tahditli/tahsisli ticari plakalı araçların tescil işlemleri noterliklerce yapılmaya başlanmıştır.​ ​UKOME/ Trafik Komisyonları tarafından düzenlenen “Tahditli Plaka Tahsis Belgesi\" ne istinaden yapılan tahditli ticari araç tescil işlemleri noterliklerce sorunsuz bir şekilde yürütülmektedir. Ancak, UKOME/ Trafik Komisyonları tarafından tahsisli ticari plakalı araçlar için düzenlenen tahsise ilişkin belge üzerinde plaka harf ve rakam grubunun yazılı olmaması veya yazılı olanların Emniyet Genel Müdürlüğü tahditli/tahsisli plaka tablosunda bulunmaması ya da bu belgelerin ilgilisine verilmemesi nedenlerine dayalı olarak uygulamada sıkıntılar yaşandığı anlaşılmıştır. Bu konuda ortaya çıkan sorunların giderilmesi amacıyla, trafik tescil kuruluşlarınca yapılacak işlemlere ilişkin Emniyet Genel Müdürlüğü tarafından il emniyet müdürlüklerine gönderilen yazının bir örneği ekte gönderilmiştir, Buna göre; Tahditli ticari plakalı araçların tescil işlemleri, UKOME/ Trafik Komisyonları tarafından düzenlenen “Tahditli Plaka Tahsis Belgesi\" ne istinaden, ARTES'deki “Tahditli Plaka İşlemleri\" sekmesinden bugüne kadar yapıldığı şekilde devam edilecektir. (İstanbul İlinde servis taşımacılığı yapan LAA-LZZ 001-999 grubu plakalı araçlar dahil) Tahsisli plakalara ilişkin işlemlerde, her durumda plakanın ekteki EGM talimatında belirtildiği şekilde araca bağlanması gerekmektedir. Trafik tescil kuruluşları tarafından plaka bağlaması yapıldıktan sonra tescil işlemleri sırasında “tahsisli plaka\" seçeneği seçildiğinde plaka otomatik olarak sistem tarafından görüntülenecektir. Ekranda görüntülenen plakanın tescil kuruluşu tarafından verilen yazıda belirtilen plaka ile aynı olup olmadığı kontrol edilecektir. 14.12.2018 günü mesai bitimine kadar yeni sürüm yayımlanacaktır. Bilgilerinize sunarız. Saygılarımızla Türkiye Noterler Birliği Tahditli Tahsisli plakalı araçlar T.C. İÇİŞLERİ BAKANLIĞI Emniyet Genel Müdürlüğü Sayı : 11088401.2961.64011 / 2227.222819        12.12.2018 Konu :Araç Tescil İşlemlerinin Devri. DAĞITIM YERLERİNE İlgi : 20/11/2018 tarihli ve 2029-208155 sayılı talimat. İlgi sayılı talimat kapsamında 22/11/2018 tarihi itibarıyla ticari tahditli/tahsisli plakalı araçların tüm tescil işlemleri Türkiye Noterler Birliği (TNB) koordinesinde noterlikler tarafından yapılmaya başlanmıştır. Ancak UKOME/il trafik komisyonunca tahdit karan alınmayıp sadece tahsis karan alınan ticari plaka gruplarına araç tescili sırasında bir takım sorunların yaşandığı ve araçların tescil işlemlerinin gerçekleştirilemediği Genel Müdürlüğümüze gelen taleplerden anlaşılmıştır. Tahditli/tahsisli plaka gruplanın Türkiye Noterler Birliğinde tek bir merkezden yönetilmesine yönelik çalışmalar devam etmekte olup, çalışmaların tamamlanmasına kadar geçecek süre içerisinde, sorun yaşanan konularda trafik tescil kuruluşlar ile noterliklerce işlemlerin aşağıda belirtildiği şekilde yapılmasının uygun olacağı değerlendirilmiştir: a)UKOME/il trafik komisyonunca tahsis edilmiş bir plaka için ilgili belediyeden tahsis yazısı alındığı, ancak tahsis yazısında plaka harf veya rakam grubunun belirtilmediği durumlarda; araç sahipleri/vekilleri noterliklerce trafik tescil kuruluşuna yönlendirilecek, trafik tescil kuruluşlar tarafından komisyon kararlan doğrultusunda plaka harf ve rakam grubu belirlenecektir.b)Aracın UKOME/il trafik komisyonunca belirlenmiş tahsisli plakaya tescili amacıyla notere müracaat edildiğinde, ilgili belediyeden alman tahsis yazısında plaka harf ve rakam grubunun belirtildiği durumlarda, belediye mevzuatı kapsamında ibraz edilen belgeye göre tescil işleminin noterliklerce yapılması gerekmektedir.c)Yük taşımacılığında kullanılan araçlar için ulaşım koordinasyon merkezi (UKOME)/il trafik komisyonunca belirli bir harf grubu belirlenmiş illerimizde, araç sahibi/vekili tarafından aracının belirlenen harf grubuna tescilinin talep edildiği durumlarda, trafik tescil kuruluşunca ilgi sayılı talimat öncesindeki uygulama doğrultusunda plaka harf ve rakam grubu belirlenecektir.d)Yukarıda (a), (b) ve (c) maddelerinde belirtilen konularda, PolNet araç tescil projesi içerisinde yer alan “Yeni Tescil” bölümünde bulunan “Tescilli Araca Plaka Tahsisi - Tescilsiz Araca Plaka Tahsisi ” ekranlarından araç ve plaka tanımlanarak ilgili noterliğe hitaben aracın tescil edileceği plaka bilgilerini içeren bir yazı verilecektir.e)Talebin aracın tescil edileceği il dışında bir başka trafik tescil kuruluşuna yapılması halinde, talep ilgili tescil kuruluşuna iletilecek, ilgili tescil kuruluşunca araç ve plaka tanımlaması yapılarak gerekli bilgi ve belgeler müracaat edilen birime bildirilecektir. Müracaat edilen birim tarafından ilgili noterliğe hitaben aracın tescil edileceği plaka bilgilerini içeren bir yazı verilecektir. f)Yukarıda maddeler halinde sıralanan işlemler esnasında noterliklerin işlem yapması amacıyla verilen plaka harf ve rakam gruplan trafik tescil kuruluşlarımızca ayrı ayrı kontrol edilerek mükerrer plaka verilmemesine özen gösterilecektir.Uygulamanın ikinci bir emre kadar yukarıdaki şekliyle takip edilmesini ve herhangi bir aksaklığa meydan verilmemesini rica ederim. Mehmet Fatih Serdengeçti Emniyet Genel Müdürü a. Emniyet Genel Müdür Yardımcısı V. Ek: İlgi Sayılı Yazı (1 Sayfa) Dağıtım: Gereği:             Bilgi: İller İdaresi Genel Müdürlüğüne             EGM Bil.Tek.D.Bşk.lığına (Ek konulmadı) 81 İl Emniyet Müdürlüğüne(Ek konulmadı) EGM Trf. Eğt.ve Arş.D.Bşk.lığına (Ek konulmadı) Türkiye Noterler Birliğine (Ek konulmadı) Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "TAHDİTLİ-TAHSİSLİ PLAKALI ARAÇLARIN TESCİL İŞLEMLERİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Ftahditli-tahsisli-plakali-araclarin-tescil-islemleri.html",
        "title": "",
        "target": "",
        "type": "internal"
      },
      {
        "text": "TAHDİTLİ-TAHSİSLİ PLAKALI ARAÇLARIN TESCİL İŞLEMLERİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?tahditli-tahsisli-plakali-araclarin-tescil-islemleri.html",
        "title": "",
        "target": "_top",
        "type": "internal"
      },
      {
        "text": "ARTES DİZİNİ",
        "href": "artes-arac-tescil-islemleri-dizini.html",
        "title": "ARAÇ TESCİL İŞLEMLERİ DİZİNİ-ARTES",
        "target": "",
        "type": "internal"
      },
      {
        "text": "USUL VE ESASLAR",
        "href": "artes.html",
        "title": "ARAÇLARIN SATIŞ, DEVİR VE TESCİL HİZMETLERİNİN NOTERLER TARAFINDAN YÜRÜTÜLMESİNE İLİŞKİN USUL VE ESASLAR-ARTES",
        "target": "",
        "type": "internal"
      },
      {
        "text": "EĞİTİM DÖKÜMANLARI",
        "href": "egitim-dokumanlari-artes.html",
        "title": "",
        "target": "",
        "type": "internal"
      },
      {
        "text": "MEVZUAT",
        "href": "mevzuat-artes.html",
        "title": "MEVZUAT - ARTES",
        "target": "",
        "type": "internal"
      },
      {
        "text": "DUYURULAR",
        "href": "duyurular-artes.html",
        "title": "DUYURULAR-ARTES",
        "target": "",
        "type": "internal"
      },
      {
        "text": "TABLOLAR",
        "href": "tablolarin-tumu-artes.html",
        "title": "TABLOLARIN TÜMÜ-ARTES",
        "target": "",
        "type": "internal"
      },
      {
        "text": "ARTES - TNB",
        "href": "http://portal.tnb.org.tr/Sayfalar/ArtesDestek.aspx",
        "title": "",
        "target": "_blank",
        "type": "external"
      },
      {
        "text": "Tahditli Tahsisli plakalı araçlar",
        "href": "https://portal.tnb.org.tr/Lists/DuyurularListesi/Attachments/465/Tahditli%20Tahsisli%20plakal%C4%B1%20ara%C3%A7lar.pdf",
        "title": "",
        "target": "_blank",
        "type": "external"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "TAHDİTLİ-TAHSİSLİ PLAKALI ARAÇLARIN TESCİL İŞLEMLERİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>TAHDİTLİ-TAHSİSLİ PLAKALI ARAÇLARIN TESCİL İŞLEMLERİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"14.12.2018 &nbsp;Değerli Üyelerimiz, 22.11.2018 tarihinden itibaren tahditli/tahsisli ticari plakalı araçların tescil işlemleri noterliklerce yapılmaya başlanmıştır.​ &nbsp;​UKOME/ Traf\" />\n\n   <link rel=\"canonical\" content=\"noterlikrehberi.net/rehber/index.html?tahditli-tahsisli-plakali-araclarin-tescil-islemleri.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"tahditli-tahsisli-plakali-araclarin-tescil-islemleri.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"TAHDİTLİ-TAHSİSLİ PLAKALI ARAÇLARIN TESCİL İŞLEMLERİ\",\n\n   mailsubject: \"Tavsiye: Noterlik Rehberi - TAHDİTLİ-TAHSİSLİ PLAKALI ARAÇLARIN TESCİL İŞLEMLERİ &nbsp; ARTES DİZİNİ&nbsp; USUL VE ESASLAR&nbsp; EĞİTİM DÖKÜMANLARI&nbsp; MEVZUAT&nbsp; DUYURULAR&nbsp; TABLOLAR &nbsp;ARTES - TNB\",\n\n   sharesubject: \"Noterlik Rehberi - TAHDİTLİ-TAHSİSLİ PLAKALI ARAÇLARIN TESCİL İŞLEMLERİ &nbsp; ARTES DİZİNİ&nbsp; USUL VE ESASLAR&nbsp; EĞİTİM DÖKÜMANLARI&nbsp; MEVZUAT&nbsp; DUYURULAR&nbsp; TABLOLAR &nbsp;ARTES - TNB\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TAHDITLI-TAHSISLI-PLAKALI-ARACLARIN-TESCIL-ISLEMLERI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"tahditli-tahsisli-plakali-araclarin-tescil-islemleri.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?tahditli-tahsisli-plakali-araclarin-tescil-islemleri.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?tahditli-tahsisli-plakali-araclarin-tescil-islemleri.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?tahditli-tahsisli-plakali-araclarin-tescil-islemleri.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?tahditli-tahsisli-plakali-araclarin-tescil-islemleri.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Ftahditli-tahsisli-plakali-araclarin-tescil-islemleri.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>TAHDİTLİ-TAHSİSLİ PLAKALI ARAÇLARIN TESCİL İŞLEMLERİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?tahditli-tahsisli-plakali-araclarin-tescil-islemleri.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">TAHDİTLİ-TAHSİSLİ PLAKALI ARAÇLARIN TESCİL İŞLEMLERİ</span></h1>\n\n<p class=\"p_Templatebuton_9\"><span class=\"f_Templatebuton_9\">   <a href=\"artes-arac-tescil-islemleri-dizini.html\" class=\"topiclink\" title=\"ARAÇ TESCİL İŞLEMLERİ DİZİNİ-ARTES\">ARTES DİZİNİ</a>   <a href=\"artes.html\" class=\"topiclink\" title=\"ARAÇLARIN SATIŞ, DEVİR VE TESCİL HİZMETLERİNİN NOTERLER TARAFINDAN YÜRÜTÜLMESİNE İLİŞKİN USUL VE ESASLAR-ARTES\">USUL VE ESASLAR</a>   <a href=\"egitim-dokumanlari-artes.html\" class=\"topiclink\">EĞİTİM DÖKÜMANLARI</a>   <a href=\"mevzuat-artes.html\" class=\"topiclink\" title=\"MEVZUAT - ARTES\">MEVZUAT</a>   <a href=\"duyurular-artes.html\" class=\"topiclink\" title=\"DUYURULAR-ARTES\">DUYURULAR</a>   <a href=\"tablolarin-tumu-artes.html\" class=\"topiclink\" title=\"TABLOLARIN TÜMÜ-ARTES\">TABLOLAR</a> &nbsp; <a href=\"http://portal.tnb.org.tr/Sayfalar/ArtesDestek.aspx\" target=\"_blank\" onclick=\"return HMTrackTopiclink(this);\" class=\"weblink\">ARTES - TNB</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">14.12.2018</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Değerli Üyelerimiz,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">22.11.2018 tarihinden itibaren tahditli/tahsisli ticari plakalı araçların tescil işlemleri noterliklerce yapılmaya başlanmıştır.​</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">​UKOME/ Trafik Komisyonları tarafından düzenlenen “Tahditli Plaka Tahsis Belgesi&quot; ne istinaden yapılan tahditli ticari araç tescil işlemleri noterliklerce sorunsuz bir şekilde yürütülmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ancak, UKOME/ Trafik Komisyonları tarafından tahsisli ticari plakalı araçlar için düzenlenen tahsise ilişkin belge üzerinde plaka harf ve rakam grubunun yazılı olmaması veya yazılı olanların Emniyet Genel Müdürlüğü tahditli/tahsisli plaka tablosunda bulunmaması ya da bu belgelerin ilgilisine verilmemesi nedenlerine dayalı olarak uygulamada sıkıntılar yaşandığı anlaşılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu konuda ortaya çıkan sorunların giderilmesi amacıyla, trafik tescil kuruluşlarınca yapılacak işlemlere ilişkin Emniyet Genel Müdürlüğü tarafından il emniyet müdürlüklerine gönderilen yazının bir örneği ekte gönderilmiştir,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tahditli ticari plakalı araçların tescil işlemleri, UKOME/ Trafik Komisyonları tarafından düzenlenen “Tahditli Plaka Tahsis Belgesi&quot; ne istinaden, ARTES'deki “Tahditli Plaka İşlemleri&quot; sekmesinden bugüne kadar yapıldığı şekilde devam edilecektir. (İstanbul İlinde servis taşımacılığı yapan LAA-LZZ 001-999 grubu plakalı araçlar dahil)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tahsisli plakalara ilişkin işlemlerde, her durumda plakanın ekteki EGM talimatında belirtildiği şekilde araca bağlanması gerekmektedir. Trafik tescil kuruluşları tarafından plaka bağlaması yapıldıktan sonra tescil işlemleri sırasında “tahsisli plaka&quot; seçeneği seçildiğinde plaka otomatik olarak sistem tarafından görüntülenecektir. Ekranda görüntülenen plakanın tescil kuruluşu tarafından verilen yazıda belirtilen plaka ile aynı olup olmadığı kontrol edilecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">14.12.2018 günü mesai bitimine kadar yeni sürüm yayımlanacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilgilerinize sunarız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Saygılarımızla </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türkiye Noterler Birliği</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"https://portal.tnb.org.tr/Lists/DuyurularListesi/Attachments/465/Tahditli%20Tahsisli%20plakal%C4%B1%20ara%C3%A7lar.pdf\" target=\"_blank\" onclick=\"return HMTrackTopiclink(this);\" class=\"weblink\">Tahditli Tahsisli plakalı araçlar</a></span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">T.C.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İÇİŞLERİ BAKANLIĞI</span><br />\n\n<span class=\"f_Arial12\">Emniyet Genel Müdürlüğü</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Sayı : 11088401.2961.64011 / 2227.222819 &nbsp; &nbsp; &nbsp; &nbsp;12.12.2018</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu :Araç Tescil İşlemlerinin Devri.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">DAĞITIM YERLERİNE</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi : 20/11/2018 tarihli ve 2029-208155 sayılı talimat.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi sayılı talimat kapsamında 22/11/2018 tarihi itibarıyla ticari tahditli/tahsisli plakalı araçların tüm tescil işlemleri Türkiye Noterler Birliği (TNB) koordinesinde noterlikler tarafından yapılmaya başlanmıştır. Ancak UKOME/il trafik komisyonunca tahdit karan alınmayıp sadece tahsis karan alınan ticari plaka gruplarına araç tescili sırasında bir takım sorunların yaşandığı ve araçların tescil işlemlerinin gerçekleştirilemediği Genel Müdürlüğümüze gelen taleplerden anlaşılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tahditli/tahsisli plaka gruplanın Türkiye Noterler Birliğinde tek bir merkezden yönetilmesine yönelik çalışmalar devam etmekte olup, çalışmaların tamamlanmasına kadar geçecek süre içerisinde, sorun yaşanan konularda trafik tescil kuruluşlar ile noterliklerce işlemlerin aşağıda belirtildiği şekilde yapılmasının uygun olacağı değerlendirilmiştir:</span></p>\n\n<p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">a)</span><span class=\"f_Arial12\">UKOME/il trafik komisyonunca tahsis edilmiş bir plaka için ilgili belediyeden tahsis yazısı alındığı, ancak tahsis yazısında plaka harf veya rakam grubunun belirtilmediği durumlarda; araç sahipleri/vekilleri noterliklerce trafik tescil kuruluşuna yönlendirilecek, trafik tescil kuruluşlar tarafından komisyon kararlan doğrultusunda plaka harf ve rakam grubu belirlenecektir.</span></p><p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">b)</span><span class=\"f_Arial12\">Aracın UKOME/il trafik komisyonunca belirlenmiş tahsisli plakaya tescili amacıyla notere müracaat edildiğinde, ilgili belediyeden alman tahsis yazısında plaka harf ve rakam grubunun belirtildiği durumlarda, belediye mevzuatı kapsamında ibraz edilen belgeye göre tescil işleminin noterliklerce yapılması gerekmektedir.</span></p><p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">c)</span><span class=\"f_Arial12\">Yük taşımacılığında kullanılan araçlar için ulaşım koordinasyon merkezi (UKOME)/il trafik komisyonunca belirli bir harf grubu belirlenmiş illerimizde, araç sahibi/vekili tarafından aracının belirlenen harf grubuna tescilinin talep edildiği durumlarda, trafik tescil kuruluşunca ilgi sayılı talimat öncesindeki uygulama doğrultusunda plaka harf ve rakam grubu belirlenecektir.</span></p><p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">d)</span><span class=\"f_Arial12\">Yukarıda (a), (b) ve (c) maddelerinde belirtilen konularda, PolNet araç tescil projesi içerisinde yer alan “Yeni Tescil” bölümünde bulunan “Tescilli Araca Plaka Tahsisi - Tescilsiz Araca Plaka Tahsisi ” ekranlarından araç ve plaka tanımlanarak ilgili noterliğe hitaben aracın tescil edileceği plaka bilgilerini içeren bir yazı verilecektir.</span></p><p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">e)</span><span class=\"f_Arial12\">Talebin aracın tescil edileceği il dışında bir başka trafik tescil kuruluşuna yapılması halinde, talep ilgili tescil kuruluşuna iletilecek, ilgili tescil kuruluşunca araç ve plaka tanımlaması yapılarak gerekli bilgi ve belgeler müracaat edilen birime bildirilecektir. Müracaat edilen birim tarafından ilgili noterliğe hitaben aracın tescil edileceği plaka bilgilerini içeren bir yazı verilecektir.</span></p><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"text-indent: 0; page-break-inside: avoid; page-break-after: avoid; padding-left: 20px; margin-left: 0;\"><span class=\"f_Arial12\" style=\"display:inline-block;width:20px;margin-left:-20px\">f)</span><span class=\"f_Arial12\">Yukarıda maddeler halinde sıralanan işlemler esnasında noterliklerin işlem yapması amacıyla verilen plaka harf ve rakam gruplan trafik tescil kuruluşlarımızca ayrı ayrı kontrol edilerek mükerrer plaka verilmemesine özen gösterilecektir.</span></p><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Uygulamanın ikinci bir emre kadar yukarıdaki şekliyle takip edilmesini ve herhangi bir aksaklığa meydan verilmemesini rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Mehmet Fatih Serdengeçti</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emniyet Genel Müdürü a.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Emniyet Genel Müdür Yardımcısı V.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ek: İlgi Sayılı Yazı (1 Sayfa)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dağıtım:</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Gereği: &nbsp; &nbsp; &nbsp; &nbsp; &nbsp; &nbsp; Bilgi:</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İller İdaresi Genel Müdürlüğüne &nbsp; &nbsp; &nbsp; &nbsp; &nbsp; &nbsp; EGM Bil.Tek.D.Bşk.lığına (Ek konulmadı)</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">81 İl Emniyet Müdürlüğüne(Ek konulmadı) EGM Trf. Eğt.ve Arş.D.Bşk.lığına (Ek konulmadı) </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türkiye Noterler Birliğine (Ek konulmadı)</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"tahditli-tahsisli-plakali-araclarin-tescil-islemleri.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:27:52.559337"
}