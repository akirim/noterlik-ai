{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\tarim-orman-bakanligin-hibe-soz-geregi-verilen-taahhutname.html",
    "title": "TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME",
    "description": "Yayın Tarihi:25.09.2019 Yayınlayan:AYDIN KAHRAMAN Konu:Tarım orman bakanlığına hibe sözleşmesi gereği verilen taahhütname İçerik:Mali Danışmanlık-195-42137-25/09/2019  Sayın……",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME Email Gönder TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME << Fihrist-Ana sayfa >> TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME TAAHHÜTNAMELER    TAAH. G. VE GENEL YAZILAR    MEVZUAT    İST.GEN VE GENEL YAZILAR    47 SAYILI GENELGE Yayın Tarihi:25.09.2019 Yayınlayan:AYDIN KAHRAMAN Konu:Tarım orman bakanlığına hibe sözleşmesi gereği verilen taahhütname İçerik:Mali Danışmanlık-195-42137-25/09/2019 Sayın……..Noteri İlgi:     19.07.2019 tarih ve 2019/Muh.53 sayılı yazınız. Yönetim Kurulumuzun 09.09.2019 günlü toplantısında görüşülen ilgi yazıda, Tarım Orman Bakanlığı ile yatırımcılar arasında düzenlenen hibe sözleşmesi tarih ve numarası da belirtilerek hibe sözleşmesine atıf yapılan, yazı ekinde bir örneği bulunan taahhütnamede, hibe kapsamında alınan ödemelerin yasal faizi ile geri ödeneceğinin taahhüt edildiği, söz konusu taahhütnamenin 488 sayılı Damga Vergisi Kanununa ekli (2) sayılı tablonun I.C/18 ve III/10 uncu bentleri uyarınca damga vergisinden istisna olduğu, ancak, 492 sayılı Harçlar Kanununa göre harcın nasıl hesaplanacağı hususunda tereddüte düşüldüğü, ifade edilerek; “…..Aynı Kanunun 492 sayılı Harçlar Kanunu'nun 42 ncl maddesinin ikinci fıkrasında yer alan \"Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına İlişkin olarak düzenlenen taahhütnameler hakkında bu hüküm uygulanmaz.” şeklindeki hükümden örneği ekte yer alan taahhütnamede değer gösterme mecburiyetinin bulunmadığı anlaşılmakta ve taahhütname metninde bir değere yer verilmediği, ancak bu hususta taraflar arasında düzenlenen hibe sözleşmesine atıf yapıldığı görülmektedir. Ancak, sözkonusu taahhütname noterliğimize tek sayfa olarak ibraz edilmekte, dolayısıyla noterlik tasdiki esnasında gerek mülkiyetinin, yerinin ve proje amacının değiştirilmeyeceği taahhüt edilen unsurların değerinin, gerekse şartlara uyulmaması halinde yasal faizi ile birlikte geri ödeneceği taahhüt edilen hibe kapsamında yapılan ödemelerin tutarı bilinememektedir. Bu durum karşında, söz konusu taahhütnamelerin onaylanmasında, harç matrahının resmi yazı ile İl/ilçe Tarım Müdürlüklerinden sorulması ya da hibe sözleşmesinin bir örneğinin taahhütname ile birlikte ibraz edilmesinin istenerek, noter harcının proje toplam tutarından mı, hibeye esas proje tutarından mı, ya da hibe miktarı üzerinden mi hesaplanacağının, yoksa taahhütnamenin tarih ve numarasını da belirtilerek atıf yaptığı sözleşme hükümlerinin ve içerdiği meblağların araştırılmaksızın, taahhütnamenin belli bir meblağı İhtiva etmediği gerekçesiyle maktu olarak mı harçlandırılacağının bilinmesine ihtiyaç duyulmuştur. Birliğimizin konuya ilişkin 15.07.2008 tarih, 25 sayılı Genelgesinde de bu yönde bir açıklamanın bulunmadığı, 2016/61 sayılı Genel Yazıda bahsi geçtiği anlaşılan taahhütnamede taraflar arasında imzalanan sözleşmeye değil, tarih ve numarası belirtilmeksizin sözleşmenin imzalandığı tarih ile Destek Program Tebliği ve Uygulama Esaslarına atıf yapıldığından, bu yazının da tereddüt konusu hususu açıklamadığı görülmektedir. Noterler arası uygulama birliğinin sağlanması ve muhtemel harç kayıplarının önlenmesini teminen konunun açıklığa kavuşturularak, sonucundan bilgi verilmesi,”           istenilmektedir. Bilindiği üzere, 488 sayılı damga Vergisi Kanununa ekli 2 sayılı Tablonun III- İşçiler, çiftçiler ve Göçmenlerle ilgili kağıtlar bölümünün 10 uncu maddesinde, “Tarımsal destekleme programları kapsamında hibe desteği sağlanması uygun görülen yatırım projelerine ilişkin olarak proje sahipleri ile Tarım ve Köyişleri Bakanlığı arasında düzenlenen kağıtlar”damga vergisinden istisna edilmiştir. 492 sayılı Harçlar Kanununun 42 inci maddesinde de, “Menkul ve gayrimenkul mallar hakkında alım, satım taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.”hükmüne yer verilmiştir. Buna göre, değer dahi ihtiva etse damga vergisinin konusuna girmeyecek olan inceleme konusu taahhütname, 16.02.2016 tarihli 2016/8540 sayılı Bakanlar Kurulu Kararı ile yürürlüğe konulan Kırsal Kalkınma Destekleri Kapsamında Genç Çiftçi Projelerinin Desteklenmesine İlişkin Kararın uygulama esaslarında yer alan kurallara uygun davranma hususunu düzenlediğinden 492 sayılı Kanunun yukarıda belirtilen 42 inci maddesindeki, “…kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.”şeklindeki hüküm gereğince değer gösterilmesi zorunlu kağıtlardan değildir. Sözkonusu taahhütnamede, her ne kadar Gıda Tarım ve Hayvancılık Bakanlığı ile yatırımcı arasında imzalanan belli tarih ve nolu sözleşmeye atıf yapılsada, bizatihi değer ihtiva etmeyen ve 492 sayılı Kanunun 42 nci maddesinin yukarıda belirtilen hükmü kapsamında bulunan taahhütnameden maktu harç alınması gerekmektedir. Ayrıca hibe sözleşmesinin bir örneğinin taahhütnameye eklenmesine de gerek bulunmamaktadır. Bu konuda Birliğimizin 2016/61 sayılı Genel Yazısında da gerekli açıklamalar yapılmıştır. Bu nedenle, damga vergisini gerektirmeyen sözkonusu taahhütnamenin, değer gösterilmeksizin maktu harca tabi tutulması gerekmektedir.Bilgi edinilmesini rica ederim. Dursun CİN Başkan 20/09/2019 Mali Danışmanlık Per.  :N.ALTINDAL 20/069/2019 Mali Danışman Yard. :Ş.KILIÇ 20/09/2019 Mali Danışman             :A.KAHRAMAN 20/09/2019 Genel Sekreter Yard.    :B.EMEL 20/09/2019 Genel Sekreter             :Dr.İ.GÜL Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Ftarim-orman-bakanligin-hibe-soz-geregi-verilen-taahhutname.html",
        "title": "",
        "target": "",
        "type": "internal"
      },
      {
        "text": "TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?tarim-orman-bakanligin-hibe-soz-geregi-verilen-taahhutname.html",
        "title": "",
        "target": "_top",
        "type": "internal"
      },
      {
        "text": "TAAHHÜTNAMELER",
        "href": "taahhutnameler.html",
        "title": "TAAHHÜTNAMELER DİZİNİ",
        "target": "",
        "type": "internal"
      },
      {
        "text": "TAAH. G. VE GENEL YAZILAR",
        "href": "taahhutnameler-genelge-genelyazilar.html",
        "title": "TAAHHÜTNAME HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MEVZUAT",
        "href": "mevzuat-taahhutnameler.html",
        "title": "MEVZUAT-TAAHHUTNAMELER",
        "target": "",
        "type": "internal"
      },
      {
        "text": "İST.GEN VE GENEL YAZILAR",
        "href": "istisna-muafiyet-hakkinda-genelge-genel-yazilar.html",
        "title": "İSTİSNA VE MUAFİYET HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "47 SAYILI GENELGE",
        "href": "taahhut-islemleri-hak-birlestirilmis-47-sayili-genelge.html",
        "title": "TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:25.09.2019 Yayınlayan:AYDIN KAHRAMAN Konu:Tarım orman bakanlığına hibe sözleşmesi gereği verilen taahhütname İçerik:Mali Danışmanlık-195-42137-25/09/2019 &nbsp;Sayın……\" />\n\n   <link rel=\"canonical\" content=\"noterlikrehberi.net/rehber/index.html?tarim-orman-bakanligin-hibe-soz-geregi-verilen-taahhutname.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"tarim-orman-bakanligin-hibe-soz-geregi-verilen-taahhutname.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME\",\n\n   mailsubject: \"Tavsiye: Noterlik Rehberi - TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   sharesubject: \"Noterlik Rehberi - TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME &nbsp; &nbsp;TAAHHÜTNAMELER&nbsp; &nbsp;TAAH. G. VE GENEL YAZILAR&nbsp; &nbsp;MEVZUAT&nbsp; &nbsp;İST.GEN VE GENEL YAZILAR&nbsp; &nbsp;47 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TARIM-ORMAN-BAKANLIGIN-HIBE-SOZ-GEREGI-VERILEN-TAAHHUTNAME\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"tarim-orman-bakanligin-hibe-soz-geregi-verilen-taahhutname.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?tarim-orman-bakanligin-hibe-soz-geregi-verilen-taahhutname.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?tarim-orman-bakanligin-hibe-soz-geregi-verilen-taahhutname.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?tarim-orman-bakanligin-hibe-soz-geregi-verilen-taahhutname.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?tarim-orman-bakanligin-hibe-soz-geregi-verilen-taahhutname.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Ftarim-orman-bakanligin-hibe-soz-geregi-verilen-taahhutname.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?tarim-orman-bakanligin-hibe-soz-geregi-verilen-taahhutname.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">TARIM ORMAN BAKANLIĞIN HİBE SÖZLEŞMESİ GEREĞİ VERİLEN TAAHHÜTNAME</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"taahhutnameler.html\" class=\"topiclink\" title=\"TAAHHÜTNAMELER DİZİNİ\">TAAHHÜTNAMELER</a>  &nbsp; <a href=\"taahhutnameler-genelge-genelyazilar.html\" class=\"topiclink\" title=\"TAAHHÜTNAME HAK.GENELGE VE GENEL YAZILAR\">TAAH. G. VE GENEL YAZILAR</a>  &nbsp; <a href=\"mevzuat-taahhutnameler.html\" class=\"topiclink\" title=\"MEVZUAT-TAAHHUTNAMELER\">MEVZUAT</a>  &nbsp; <a href=\"istisna-muafiyet-hakkinda-genelge-genel-yazilar.html\" class=\"topiclink\" title=\"İSTİSNA VE MUAFİYET HAKKINDA GENELGE VE GENEL YAZILAR\">İST.GEN VE GENEL YAZILAR</a>  &nbsp; <a href=\"taahhut-islemleri-hak-birlestirilmis-47-sayili-genelge.html\" class=\"topiclink\" title=\"TAAHHÜT İŞLEMLERİ HAK. BİRLEŞTİRİLMİŞ 47 SAYILI GENELGE\">47 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"margin: 0 0 13px 0;\">Yayın Tarihi:25.09.2019</p>\n\n<p style=\"margin: 0 0 13px 0;\">Yayınlayan:AYDIN KAHRAMAN</p>\n\n<p style=\"margin: 0 0 13px 0;\">Konu:Tarım orman bakanlığına hibe sözleşmesi gereği verilen taahhütname</p>\n\n<p style=\"margin: 0 0 13px 0;\">İçerik:Mali Danışmanlık-195-42137-25/09/2019</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">Sayın……..Noteri</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">İlgi: &nbsp; &nbsp; 19.07.2019 tarih ve 2019/Muh.53 sayılı yazınız.</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;Yönetim Kurulumuzun 09.09.2019 günlü toplantısında görüşülen ilgi yazıda, Tarım Orman Bakanlığı ile yatırımcılar arasında düzenlenen hibe sözleşmesi tarih ve numarası da belirtilerek hibe sözleşmesine atıf yapılan, yazı ekinde bir örneği bulunan taahhütnamede, hibe kapsamında alınan ödemelerin yasal faizi ile geri ödeneceğinin taahhüt edildiği, söz konusu taahhütnamenin 488 sayılı Damga Vergisi Kanununa ekli (2) sayılı tablonun I.C/18 ve III/10 uncu bentleri uyarınca damga vergisinden istisna olduğu, ancak, 492 sayılı Harçlar Kanununa göre harcın nasıl hesaplanacağı hususunda tereddüte düşüldüğü, ifade edilerek;</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;“…..Aynı Kanunun 492 sayılı Harçlar Kanunu'nun 42 ncl maddesinin ikinci fıkrasında yer alan &quot;Menkul ve gayrimenkul mallar hakkında alım, satım, taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına İlişkin olarak düzenlenen taahhütnameler hakkında bu hüküm uygulanmaz.” şeklindeki hükümden örneği ekte yer alan taahhütnamede değer gösterme mecburiyetinin bulunmadığı anlaşılmakta ve taahhütname metninde bir değere yer verilmediği, ancak bu hususta taraflar arasında düzenlenen hibe sözleşmesine atıf yapıldığı görülmektedir. Ancak, sözkonusu taahhütname noterliğimize tek sayfa olarak ibraz edilmekte, dolayısıyla noterlik tasdiki esnasında gerek mülkiyetinin, yerinin ve proje amacının değiştirilmeyeceği taahhüt edilen unsurların değerinin, gerekse şartlara uyulmaması halinde yasal faizi ile birlikte geri ödeneceği taahhüt edilen hibe kapsamında yapılan ödemelerin tutarı bilinememektedir.</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;Bu durum karşında, söz konusu taahhütnamelerin onaylanmasında, harç matrahının resmi yazı ile İl/ilçe Tarım Müdürlüklerinden sorulması ya da hibe sözleşmesinin bir örneğinin taahhütname ile birlikte ibraz edilmesinin istenerek, noter harcının proje toplam tutarından mı, hibeye esas proje tutarından mı, ya da hibe miktarı üzerinden mi hesaplanacağının, yoksa taahhütnamenin tarih ve numarasını da belirtilerek atıf yaptığı sözleşme hükümlerinin ve içerdiği meblağların araştırılmaksızın, taahhütnamenin belli bir meblağı İhtiva etmediği gerekçesiyle maktu olarak mı harçlandırılacağının bilinmesine ihtiyaç duyulmuştur. Birliğimizin konuya ilişkin 15.07.2008 tarih, 25 sayılı Genelgesinde de bu yönde bir açıklamanın bulunmadığı, 2016/61 sayılı Genel Yazıda bahsi geçtiği anlaşılan taahhütnamede taraflar arasında imzalanan sözleşmeye değil, tarih ve numarası belirtilmeksizin sözleşmenin imzalandığı tarih ile Destek Program Tebliği ve Uygulama Esaslarına atıf yapıldığından, bu yazının da tereddüt konusu hususu açıklamadığı görülmektedir.</p>\n\n<p style=\"margin: 0 0 13px 0;\"> &nbsp; &nbsp; &nbsp; &nbsp; &nbsp; &nbsp;Noterler arası uygulama birliğinin sağlanması ve muhtemel harç kayıplarının önlenmesini teminen konunun açıklığa kavuşturularak, sonucundan bilgi verilmesi,” &nbsp; &nbsp; &nbsp; &nbsp; &nbsp; istenilmektedir. &nbsp; </p>\n\n<p style=\"margin: 0 0 13px 0;\">Bilindiği üzere, 488 sayılı damga Vergisi Kanununa ekli 2 sayılı Tablonun III- İşçiler, çiftçiler ve Göçmenlerle ilgili kağıtlar bölümünün 10 uncu maddesinde,</p>\n\n<p style=\"margin: 0 0 13px 0;\">“Tarımsal destekleme programları kapsamında hibe desteği sağlanması uygun görülen yatırım projelerine ilişkin olarak proje sahipleri ile Tarım ve Köyişleri Bakanlığı arasında düzenlenen kağıtlar”damga vergisinden istisna edilmiştir.</p>\n\n<p style=\"margin: 0 0 13px 0;\">492 sayılı Harçlar Kanununun 42 inci maddesinde de,</p>\n\n<p style=\"margin: 0 0 13px 0;\">“Menkul ve gayrimenkul mallar hakkında alım, satım taahhüt ve rehinle ilgili her nevi mukavele, senet ve kağıtlarda değer gösterilmesi mecburidir. Rehin bordroları ile kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.”hükmüne yer verilmiştir.</p>\n\n<p style=\"margin: 0 0 13px 0;\">Buna göre, değer dahi ihtiva etse damga vergisinin konusuna girmeyecek olan inceleme konusu taahhütname, 16.02.2016 tarihli 2016/8540 sayılı Bakanlar Kurulu Kararı ile yürürlüğe konulan Kırsal Kalkınma Destekleri Kapsamında Genç Çiftçi Projelerinin Desteklenmesine İlişkin Kararın uygulama esaslarında yer alan kurallara uygun davranma hususunu düzenlediğinden 492 sayılı Kanunun yukarıda belirtilen 42 inci maddesindeki,</p>\n\n<p style=\"margin: 0 0 13px 0;\">“…kamu idarelerine verilmek üzere ilgili mevzuatla belirlenen kurallara uyulacağına ilişkin olarak düzenlenen taahhütnameler hakkında bu hüküm uygulanmaz.”şeklindeki hüküm gereğince değer gösterilmesi zorunlu kağıtlardan değildir.</p>\n\n<p style=\"margin: 0 0 13px 0;\">Sözkonusu taahhütnamede, her ne kadar Gıda Tarım ve Hayvancılık Bakanlığı ile yatırımcı arasında imzalanan belli tarih ve nolu sözleşmeye atıf yapılsada, bizatihi değer ihtiva etmeyen ve 492 sayılı Kanunun 42 nci maddesinin yukarıda belirtilen hükmü kapsamında bulunan taahhütnameden maktu harç alınması gerekmektedir. Ayrıca hibe sözleşmesinin bir örneğinin taahhütnameye eklenmesine de gerek bulunmamaktadır.</p>\n\n<p style=\"margin: 0 0 13px 0;\">Bu konuda Birliğimizin 2016/61 sayılı Genel Yazısında da gerekli açıklamalar yapılmıştır.</p>\n\n<p style=\"margin: 0 0 13px 0;\">Bu nedenle, damga vergisini gerektirmeyen sözkonusu taahhütnamenin, değer gösterilmeksizin maktu harca tabi tutulması gerekmektedir.Bilgi edinilmesini rica ederim.</p>\n\n<p style=\"margin: 0 0 13px 0;\">Dursun CİN</p>\n\n<p style=\"margin: 0 0 13px 0;\">Başkan</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\">20/09/2019 Mali Danışmanlık Per. &nbsp;:N.ALTINDAL</p>\n\n<p style=\"margin: 0 0 13px 0;\">20/069/2019 Mali Danışman Yard. :Ş.KILIÇ</p>\n\n<p style=\"margin: 0 0 13px 0;\">20/09/2019 Mali Danışman &nbsp; &nbsp; &nbsp; &nbsp; &nbsp; &nbsp; :A.KAHRAMAN</p>\n\n<p style=\"margin: 0 0 13px 0;\">20/09/2019 Genel Sekreter Yard. &nbsp; &nbsp;:B.EMEL</p>\n\n<p style=\"margin: 0 0 13px 0;\">20/09/2019 Genel Sekreter &nbsp; &nbsp; &nbsp; &nbsp; &nbsp; &nbsp; :Dr.İ.GÜL</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"tarim-orman-bakanligin-hibe-soz-geregi-verilen-taahhutname.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:28:01.531529"
}