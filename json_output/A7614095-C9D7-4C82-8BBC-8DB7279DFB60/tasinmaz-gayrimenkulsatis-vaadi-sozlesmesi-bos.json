{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\tasinmaz-gayrimenkulsatis-vaadi-sozlesmesi-bos.html",
    "title": "TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)",
    "description": "TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİNDEKİ AÇIKLAMALARA GÖRE YAPILIR.",
    "keywords": [
      "TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ) Email Gönder TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ) << Fihrist-Ana sayfa >> TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ) TAŞ. SATIŞ V.ARSA PAYI KARŞ İNŞ SÖZ    MEVZUAT    34 SAYILI GENELGE    GEN VE GENEL YAZILAR    MAKALE TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİNDEKİ AÇIKLAMALARA GÖRE YAPILIR. DÜZENLEME ŞEKLİNDE GAYRİMENKUL SATIŞ VAADİ VE ARSA PAYI KARŞILIĞI İNŞAAT SÖZLEŞMESİ (                )  yılının  ( ) ayının  ( ) günü. Aşağıda mühür ve imzası bulunan ben  (           ) adresindeki dairemde görev yaparken yanıma gelen ve gösterdiği ;(           ) tarafıma müracaatla düzenleme şeklinde bir gayrimenkul satış vaadi ve arsa payı karşılığı inşaat sözleşmesi düzenlenmesini istediler. Bunun üzerine satış vaadinde bulunan  (           ) şu suretle söze başladı: “ Sahibi bulunduğum  (           ) kayıtlı  (           ) m2 lik (           ) arsa üzerinde  (           ) bağımsız bölüm olmak üzere toplam  (           ) adet bağımsız bölümden oluşan bir bina inşa etmek koşuluyla, müteahhidin hissesine isabet edecek olan bağımsız bölümleri  (           ) satmayı vaad ve taahhüt ediyorum.” diye sözünü bitirdi. Bunun üzerine müteahhit  (           ) söz alarak “Bende sözü edilen taşınmaz üzerine yukarıda arsa sahibinin beyanında belirttiği şekilde, (           ) kayıtlı  (           ) m2 lik (           ) arsa üzerinde  (           ) bağımsız bölüm olmak üzere toplam  (           ) adet bağımsız bölümden oluşan bir bina inşa etmek koşuluyla sözleşmede yazılı bağımsız bölümleri sözleşmeye uygun olarak yapıp, teslim etmeyi, inşaatta sözleşmede yazılı olan malzemeyi kullanmayı, inşaatı bu anahtar teslim yöntemi ile tamamlamayı, bana verilecek olan bağımsız bölümleri satın almayı kabul ve taahhüt ediyorum.” diye sözünü bitirdi. Müteahhit taraf, bu sözleşmenin tanzim ve tasdik tarihinden itibaren en geç (          ) gün içerisinde inşaat ruhsatını alarak inşaata başlamış olacaktır. Bu süre içerisinde inşaat ruhsatı alınmaz ve inşaata başlanmaz ise arsa sahibi müteahhide en fazla (          ) ay daha ek süre verecek, verilecek bu ek süre içerisinde de inşaat ruhsatı alınmaz, inşaata başlanmaz ise arsa sahibi sözleşmeyi tek taraflı olarak fesih edebilecektir. Bu durumda müteahhit, arsa sahibinden herhangi bir bedel, hak ve alacak talebinde bulunmayacaktır. Ancak müteahhidin tasarrufu dışında gerek arsa sahibine ve gerekse resmi makamlarca yapılabilecek engellemeler ile savaş, tabii afetler ve sosyal hayatı etkileyecek derecedeki krizlerden dolayı meydana gelebilecek gecikmeler inşaat ruhsatı alma ve inşaatı teslim etme süresine ilave edilecek ve bu süreler cezai şart ve fesih işlemlerine konu teşkil etmeyecektir. Yukarıda belirtilen süre içerisinde, belirtilen koşullarda müteahhit tarafından arsa sahibine yapılacak teslim işleri gerçekleşmediği takdirde, müteahhit, arsa sahibine ait her bir bağımsız bölüm ve her geçen ay için,  (          ) TL kira bedeli ödenecektir. İNŞAATIN BİTİM SÜRESİ: Arsa sahibi, arsa üzerindeki yapıların yıkılmasını, elektrik, su, çevre temizlik, emlak vergisi gibi vesair tüm vergi ve abonelik ilişiklerini sona erdirilmesini, arsa üzerindeki yapılarda ikamet edenleri tahliye edilmesini sağlayacak, arsayı inşaat ruhsatı almaya hazır vaziyette sorunsuz olarak müteahhit tarafa teslim edecektir. Müteahhit sözleşmenin imzalandığı tarihten itibaren gayrimenkul ile ilgili yapılması gereken, terk, ihdas, tevhit, ifraz gibi işlemlere hemen başlayacak ve bu gibi işlemlerin bitiminden sonra, gerekli projeleri hazırlayıp inşaat ruhsatı alacaktır. Müteahhit, inşaatı (          ) tarihinde anahtar teslim yöntemi ile teslim edilecek şekilde eksiksiz , bu sözleşmenin şartlarına uygun, iskan müsaadesi alınmış olarak arsa sahibine teslim etmek zorundadır. BAĞIMSIZ BÖLÜMLERİN PAYLAŞIM PLANI: Arsa sahibi tekrar söz alarak: “(           ) taşınmazın satış vaadi nedeniyle müteahhitten inşaata karşılık bir bedel,  para alınmamış olup, buna karşılık müteahhit tarafından yapılan bağımsız bölümler, sözleşmenin ekinde bulunan krokide gösterildiği şekilde (                    ) arsa sahibi sıfatı ile bana ait olacaktır. Bunların dışında kalan ;(                    ) bağımsız bölümler ise müteahhide bırakılacak ve bu bağımsız bölümlere ait ferağ tarafımdan verilecektir.” dedi Taraflar bu sözleşme ile belirlenen paylaşımı kararlaştırılan bağımsız bölümler dışında diğerinden herhangi bir hak talebinde bulunmayacaklardır. İnşaat, ilgili belediye tarafından onaylanmış projesine uygun olarak yapılacaktır. Müteahhit, inşaatın herhangi bir aşamasında, bağımsız bölüm sayılarını, eklentilerini, yer ve konumlarını, cinslerini değiştirecek şekilde tadilat ve düzeltme yapmayacaktır. Bu hususlarda yapılması lazım gelen her türlü tadilat, düzeltme ve değişiklikler için arsa sahibinden ayrıca yazılı muvafakat alınacaktır. İNŞAAT GİDERLERİ: Bu gayrimenkulün sözleşme tarihine kadar olan tüm vergileri ve masrafları arsa sahibine ait olacaktır. Sözleşme tarihinden itibaren arsa sahibine verilecek olan bağımsız bölümlerin teslimine kadar geçecek süreler içerisindeki tüm vergiler, vergi cezaları işgaliyeler vesair ödemeler müteahhide ait olacaktır. Bu inşaatın bitiminden sonra doğacak her türlü giderler müteahhide aittir. İnşaat giderleri ile ilgili olarak müteahhit arsa sahibinden hiçbir talepte bulunmayacaktır. İnşaatın ikmali ile ilgili olarak; işçilik, malzeme, SGK primleri, muhtasar beyanname vergileri, yasalarla tanzim edilmiş ileride yürürlüğe girecek olan yasa ve mevzuatlardan kaynaklanan işçi ve işveren müessesesinde yer alan giderler, ücretler, belediye işgaliye ücretleri, hafriyat, elektrik su kanal ve otopark ücretlerinin tamamının ödenmesi ; komşu parsellere yapılabilecek zarar ve tecavüzlerden dolayı doğacak zararların giderimi; sözleşmenin tanziminden arsa sahibine kalan bağımsız bölümlerin teslimine kadar doğabilecek her türlü vergiler, iş kazalarının getireceği tüm cezai ve mali yükümlülükler müteahhit tarafından ödenecek ve arsa sahibine yukarıda yazılan ödemelerden dolayı hiçbir şekilde rücu edilmeyecektir. Malzeme fiyatlarının ve işçilik ücretlerinin artmasından dolayı müteahhit arsa sahibinden hiçbir fark ve alacak talebinde bulunmayacaktır. Arsa sahibine kalacak bağımsız bölümlerin oturma ruhsat harçları, elektrik su doğal gaz Telekom abone masrafları arsa sahibine aittir. Müteahhit tarafından inşaat bitiminde sigorta primleri ödenerek , ilgili tüm özel, tüzel kamu kurum ve kuruluşlarından ilişik kesme (borcu yoktur) belgesi alınacaktır. Tüm mali, hukuki ve cezai mesuliyetlerin tamamı ile, iskan müsaadesi alınıp anahtar teslimi yapılıncaya kadar tahakkuk eden emlak vergisi ve bedelleri ve cezaları ile, Her türlü plan, proje, çizim ve tasdik masrafları, vergi ve harçları ile bu hususlardaki teknik eleman ücretleri ve vergileri, Her türlü ruhsatların harç ve vergileri ve cezaları ile mevcut enkazların yıkımı, hafriyat işleri ve inşaatın yapımı sırasında verilebilecek cezaların tamamı, Her türlü hafriyat, kazı, inşaat malzemesi, işçilik ve nakliye giderleri ve bunların zamlanmasından dolayı meydana gelecek fiyat, artışları, fark bedelleri, inşa edilecek bina alanının enkazlarının kaldırılması, hafriyatlarının yapılması, binanın bahçe ve çevre tanzimi, kanalizasyon, elektrik, su doğal gaz, TV, telefon, vb tesisat giderleri, şantiye elektrik ve su giderleri, Her türlü işçi ve teknik eleman ücretleri, bunların vergi ve sigorta primleri, doğabilecek cezaları. İşçi ve teknik elemanlarının sosyal güvenlikleri, kaza, hastalık, sakatlık ve daimi sakatlık ve ölüm tazminatları, kan bedelleri, inşaat alanı içerisinde veya dışarısında bulun menkul ve gayrimenkullere verilebilecek zarar, ziyan ve tazminatlar ile şahıslara verilebilecek her türlü namlar altındaki zarar ve ziyanlar ve tazminatlar ile her türlü namlar altındaki maddi ve manevi tazminatları, resmi makamlarca bu hususlarda verilebilecek her türlü cezaları, inşaatın yapımı sırasında veya iskan alınmasından sonra imalat hatalarından dolayı meydana gelebilecek maddi veya manevi zarar ve giderlerin ve bu hususlardaki tüm cezaların tamamı,müteahhide ait olacaktır. KAT İRTİFAKININ KURULMASI: Taraflar arasında kabul edilen projeye göre, belediye ruhsatından sonra kat irtifakı kurulacaktır. Kat irtifakı kurulduktan sonra, arsa sahibi ve müteahhit kendilerine düşen bağımsız bölümlere ait tapulara hak kazanacak ve alacaktır. Binanın kat irtifakı ve kat mülkiyeti kurulması giderleri ve binanın umumi iskan harçları, Müteahhit tarafından üçüncü şahıslara yapılacak satışlara bağımsız bölüm şartlarından dolayı meydana gelebilecek emlak. Kıymet artış, mali denge, kazanç vergisi ve cezaları ile İlgili yasa hükümleri gereğince arsa sahibi adına yatırılması gereken yapı denetim hizmet bedelleri ve harçları tamamen müteahhit tarafa ait olacak ve bu hususlarda arsa sahibinden herhangi bir bedel ve alacak talebinde bulunmayacaktır. Sözleşmenin imzalanması ve onayından sonra inşaatın yapımı ile ilgili olarak kanun yönetmelik ve sair nedenlerle yapılacak değişikliklerden dolayı doğabilecek bedeller ile inşaatın yapımı ile ilgili yeni vergi ve harçların konulması halinde müteahhit taraf, arsa sahibinden hiçbir bedel talebinde bulunmayacaktır. Mülkiyet hakkı ile ilgili olarak hali hazırdaki vergiler dışında yeni vergi çıkartıldığı takdirde taraflar kendilerine ait vergileri ödeyecektir. DEVİR YETKİSİ: Arsa sahibi, kat irtifakı kurulmadan önce arsa üzerindeki hak ve hisselerinin tamamını veya bir kısmını, müteahhidin muvafakatı olmadan 3. şahıslara satamazlar, takas veya trampa yapamazlar, devir ve temlik edemezler, kendi borçlarına karşılık rehin ve ipotek ettiremezler. Müteahhit taraf, arsa sahibinin muvafakatı olmadan, bu sözleşme ile kendisine tanınan müteahhitlik hak, hizmet ve tasarrufları ile mesuliyetlerini kısmen veya tamamen üçüncü şahıs veya şirketlere devir ve temlik edemez MÜTEAHHİDE KALAN BAĞIMSIZ BÖLÜMLERİN SATIŞ YETKİSİ: Arsa sahibi müteahhide kalacak bağımsız bölümlerin satışını veya satış yetkisini müteahhidin kendisine veya göstereceği kişiye verecektir. VEKALETNAME: Bu sözleşme şartlarının yerine getirebilmesi için, gerekli her türlü yetkiyi içeren vekaletname arsa sahibi tarafından müteahhide ve müteahhidin göstereceği kişi veya kişilere verecektir. TAPUYA ŞERH VERİLMESİ: Müteahhit, satış vaadine konu taşınmazın kayıtlı olduğu Tapu Sicil Müdürlüğüne müracaat ederek, bu sözleşmeyi münferiden şerh ve kayıt ettirmeye yetkilidir. TAŞINMAZA AİT BİLGİ VE BELGELER:: Sözleşmenin tanzimi sırasında göstermiş olduğumuz belgelerin tarafımızdan ibraz edildiğini, bu belgelerin sözleşmenin ayrılmaz bir parçasını teşkil ettiğini, sözleşmeye konu gayrimenkulün tüm tapu kayıtlarının tarafımızdan incelendiğini ve bilindiğini sözleşmenin yapılmasını engel teşkil edecek herhangi bir yasal engelin bulunmadığını,  bu hususlar nedeniyle noteri sorumlu tutmadığımızı, kabul ve beyan ederiz. TEKNİK ÖZELLİKLER (TARAFLARIN TALEBİNE GÖRE DEĞİŞTİRİLİR): Binalar asansörlü ve merkezi sistem kaloriferli olacaktır. ( Doğal gaz gelirse doğal gazlı olacaktır. ) Dairelerin bütün ıslak hacimleri ( Banyo, WC, Koridor, Balkon ve Mutfak tabanları ) Çanakkale veya Ege seramik birinci sınıf olacaktır. Banyo, WC duvarları tavana kadar seramik olacaktır. Tabanlar 30x30 olacaktır. Duş teknesi klozet lavabo konulacaktır. Sıhhi tesisat  (   )  marka olacaktır. Elektrik tesisatı, sigorta ve prizler garantili ve TSE belgeli olacaktır. Dış kapılar çelik kapı, iç kapılar  (   ) marka olacaktır. Pencere ve balkon kapıları plastik ve çift cam olacaktır. Döşemeler laminant parke olacak, merdivenler renkli mermer olacaktır. Kalorifer petekleri (   ) garantili TSE belgeli olacaktır. Dairelerin boyası duvarlar saten alçı üzerine plastik boya, tavanlar tavan plastiği olacaktır. Binalar asmolenli olarak inşa edilecektir. Daire dış cepheleri bims tuğla yapılacak olup üzerine ( projeye uygun olarak ) sıva üzerine kaliteli boya, kaplama veya mantolama olarak yapılacaktır. Çatı ise projeye uygun olacak malzemeler ile kapatılacaktır. Daire içlerine su vanaları konulacaktır. Merkezi anten sistemi, fotoselli merdiven otomatiği ve diafon sistemi kurulacaktır. Mutfak dolapları MDF, kapaklar balon kapak, tezgah granit olacaktır. Yukarıda yazılı şartlar haricinde arsa sahibi farklı imalat ve malzeme talebinde bulunmaları halinde arada oluşacak olan farkı arsa sahibi ödemek zorundadır.\" diyerek sözlerini bitirdiler. Taraflar tekrar söz alarak \"işbu sözleşmeye konu gayrimenkulün emlak vergisi rayiç değerinin (Alan2) olduğunu, bu değerin Harçlar Kanunu göre yeniden değerlendirme ile bulunan emlak vergi rayiç değerinden ve emlak vergisi beyannamesinde beyan edilen değerden az olamayacağı hususunun Noter tarafından tarafımıza bildirilmiş olduğunu, bu sözleşmedeki değerin sözleşmeye konu gayrimenkulün en son emlak vergisi beyannamesinde beyan edilen değerden az olması halinde, bu sözleşmenin tarafları olarak müştereken ve müteselsilen sorumlu olacağımızı ve bu sözleşmeden doğacak ihtilaflardan dolayı noteri sorumlu tutmayacağımızı kabul ve beyan ederiz.\" dediler. Yazılan bu tutanak okunması için kendilerine verildi. Okudular. Yazılanların hakiki arzuları olduğunun bildirilmesi üzerine işbu tutanak alt tarafımızdan imzalandı ve mühürlendi. (          ) yılı (          ) ayının (          ) günü. SATIŞ VAADİNDE BULUNAN (ARSA SAHİBİ)               SATIŞ VAADİNİ KABUL EDEN (MÜTEAHHİT) EKLER: Bağımsız bölümlerin kime ait olacağını gösteren kroki Tapu senedi Tarafların Nüfus cüzdanı fotokopileri Diğer Dayanaklar ve ayrıntılar için Tıklayınız. inşaata tahsis olunan arsanın işlem tarihindeki emlak vergisi beyan değerinin ilgili belediyesinden alınacak bir yazı ile belgelendirilmesi suretiyle işleme yazılması, ilgililer tarafından daha yüksek bir değer beyan edilmesi halinde ise, bu değerin işleme yazılarak nispi harç ve damga vergisi uygulanması gerekmektedir. Ayrıca arsa sahibi ve müteahhit arasında arsa bedelinin dışında karşılıklı veya tek taraflı bir para ödenmesi söz konusu olduğu takdirde 2006/31 sayılı genelgemiz esaslarının dikkate alınacağı tabiidir.\" 2007/6 sayılı genelge Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Ftasinmaz-gayrimenkulsatis-vaadi-sozlesmesi-bos.html",
        "title": "",
        "target": "",
        "type": "internal"
      },
      {
        "text": "TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?tasinmaz-gayrimenkulsatis-vaadi-sozlesmesi-bos.html",
        "title": "",
        "target": "_top",
        "type": "internal"
      },
      {
        "text": "TAŞ. SATIŞ V.ARSA PAYI KARŞ İNŞ SÖZ",
        "href": "tasinmaz-satis-vaadi-arsa-payi-karsiligi-insaat-sozlesmesi.html",
        "title": "TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİ",
        "target": "",
        "type": "internal"
      },
      {
        "text": "MEVZUAT",
        "href": "arsa-payi-kars-ins-soz-mevzuat.html",
        "title": "MEVZUAT - KAT KARŞILIĞI İNŞAAT SÖZLEŞMESİ",
        "target": "",
        "type": "internal"
      },
      {
        "text": "34 SAYILI GENELGE",
        "href": "tasinmaz-satis-vaadi-arsa-payi-karsiligi-svs-on-odemeli-ksvs-hak-birlestirilmis-34-sayili-genelge.html#tainmazsatiivaadarsapayikariliinaatyapimiszlemeler",
        "title": "TAŞINMAZ SATIŞ VAADİ, ARSA PAYI KARŞILIĞI İNŞAAT VE ÖN ÖDEMELİ KONUT SATIŞ VAADİ SÖZLEŞMELERİ HAK.BİRLEŞTİRİLMİŞ 34 SAYILI GENELGE",
        "target": "",
        "type": "internal"
      },
      {
        "text": "GEN VE GENEL YAZILAR",
        "href": "arsa-payi-karsiligi-insaat-soz-genelge-genelyazilar.html",
        "title": "TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİ HAK.GENELGE VE GENEL YAZILAR",
        "target": "",
        "type": "internal"
      },
      {
        "text": "MAKALE",
        "href": "tasinmaz-satis-vaadi-arsa-payi-iys-haluk-necdet-tekin.html",
        "title": "TAŞINMAZ SATIŞI VAADİ – ARSA PAYI KARŞILIĞI İNŞAAT YAPIM SÖZLEŞMELERİ - HALUK NECDET TEKİN (TNB HUKUK DANIŞMANI)",
        "target": "",
        "type": "internal"
      },
      {
        "text": "TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİNDEKİ AÇIKLAMALARA GÖRE YAPILIR.",
        "href": "tasinmaz-satis-vaadi-arsa-payi-karsiligi-insaat-sozlesmesi.html",
        "title": "",
        "target": "",
        "type": "internal"
      },
      {
        "text": "Tıklayınız.",
        "href": "tasinmaz-satis-vaadi-arsa-payi-karsiligi-insaat-sozlesmesi.html",
        "title": "",
        "target": "",
        "type": "internal"
      },
      {
        "text": "2006/31 sayılı genelgemiz",
        "href": "2006-31-sayili-genelge.html",
        "title": "",
        "target": "",
        "type": "internal"
      },
      {
        "text": "2007/6 sayılı genelge",
        "href": "2007-6-sayili-genelge.html",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİNDEKİ AÇIKLAMALARA GÖRE YAPILIR.\" />\n\n   <link rel=\"canonical\" content=\"noterlikrehberi.net/rehber/index.html?tasinmaz-gayrimenkulsatis-vaadi-sozlesmesi-bos.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"tasinmaz-gayrimenkulsatis-vaadi-sozlesmesi-bos.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)\",\n\n   mailsubject: \"Tavsiye: Noterlik Rehberi - TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ) &nbsp; &nbsp;TAŞ. SATIŞ V.ARSA PAYI KARŞ İNŞ SÖZ&nbsp; &nbsp;MEVZUAT&nbsp; &nbsp;34 SAYILI GENELGE&nbsp; &nbsp;GEN VE GENEL YAZILAR&nbsp; &nbsp;MAKALE\",\n\n   sharesubject: \"Noterlik Rehberi - TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ) &nbsp; &nbsp;TAŞ. SATIŞ V.ARSA PAYI KARŞ İNŞ SÖZ&nbsp; &nbsp;MEVZUAT&nbsp; &nbsp;34 SAYILI GENELGE&nbsp; &nbsp;GEN VE GENEL YAZILAR&nbsp; &nbsp;MAKALE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TASINMAZ-GAYRIMENKULSATIS-VAADI-SOZLESMESI-BOS\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"tasinmaz-gayrimenkulsatis-vaadi-sozlesmesi-bos.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?tasinmaz-gayrimenkulsatis-vaadi-sozlesmesi-bos.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?tasinmaz-gayrimenkulsatis-vaadi-sozlesmesi-bos.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?tasinmaz-gayrimenkulsatis-vaadi-sozlesmesi-bos.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?tasinmaz-gayrimenkulsatis-vaadi-sozlesmesi-bos.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Ftasinmaz-gayrimenkulsatis-vaadi-sozlesmesi-bos.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?tasinmaz-gayrimenkulsatis-vaadi-sozlesmesi-bos.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">TAŞINMAZ SATIŞ VAADİ VE ARSA PAYI KAR. İNŞAAT SÖZLEŞMESİ(BOŞ)</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"tasinmaz-satis-vaadi-arsa-payi-karsiligi-insaat-sozlesmesi.html\" class=\"topiclink\" title=\"TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİ\">TAŞ. SATIŞ V.ARSA PAYI KARŞ İNŞ SÖZ</a>  &nbsp; <a href=\"arsa-payi-kars-ins-soz-mevzuat.html\" class=\"topiclink\" title=\"MEVZUAT - KAT KARŞILIĞI İNŞAAT SÖZLEŞMESİ\">MEVZUAT</a>  &nbsp; <a href=\"tasinmaz-satis-vaadi-arsa-payi-karsiligi-svs-on-odemeli-ksvs-hak-birlestirilmis-34-sayili-genelge.html#tainmazsatiivaadarsapayikariliinaatyapimiszlemeler\" class=\"topiclink\" title=\"TAŞINMAZ SATIŞ VAADİ, ARSA PAYI KARŞILIĞI İNŞAAT VE ÖN ÖDEMELİ KONUT SATIŞ VAADİ SÖZLEŞMELERİ HAK.BİRLEŞTİRİLMİŞ 34 SAYILI GENELGE\">34 SAYILI GENELGE</a>  &nbsp; <a href=\"arsa-payi-karsiligi-insaat-soz-genelge-genelyazilar.html\" class=\"topiclink\" title=\"TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİ HAK.GENELGE VE GENEL YAZILAR\">GEN VE GENEL YAZILAR</a>  &nbsp; <a href=\"tasinmaz-satis-vaadi-arsa-payi-iys-haluk-necdet-tekin.html\" class=\"topiclink\" title=\"TAŞINMAZ SATIŞI VAADİ – ARSA PAYI KARŞILIĞI İNŞAAT YAPIM SÖZLEŞMELERİ - HALUK NECDET TEKİN (TNB HUKUK DANIŞMANI)\">MAKALE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><a href=\"tasinmaz-satis-vaadi-arsa-payi-karsiligi-insaat-sozlesmesi.html\" class=\"topiclink\">TAŞINMAZ SATIŞ VAADİ VE ARSA PAYI KARŞILIĞI İNŞAAT SÖZLEŞMESİNDEKİ AÇIKLAMALARA GÖRE YAPILIR.</a></p>\n\n<p style=\"text-align: center;\">&nbsp;</p>\n\n<p style=\"text-align: center;\">DÜZENLEME ŞEKLİNDE</p>\n\n<p style=\"text-align: center;\">GAYRİMENKUL SATIŞ VAADİ VE ARSA PAYI KARŞILIĞI İNŞAAT SÖZLEŞMESİ</p>\n\n<p>&nbsp;</p>\n\n<p style=\"text-align: center;\"> ( &nbsp; &nbsp; &nbsp; &nbsp; &nbsp; &nbsp; &nbsp; &nbsp;) &nbsp;yılının &nbsp;(  &nbsp; &nbsp; &nbsp; &nbsp;  ) ayının &nbsp;(  &nbsp; &nbsp; &nbsp; &nbsp;  ) günü.</p>\n\n<p>Aşağıda mühür ve imzası bulunan ben &nbsp;( &nbsp; &nbsp; &nbsp; &nbsp; &nbsp; ) adresindeki dairemde görev yaparken yanıma gelen ve gösterdiği ;( &nbsp; &nbsp; &nbsp; &nbsp; &nbsp; ) tarafıma müracaatla düzenleme şeklinde bir gayrimenkul satış vaadi ve arsa payı karşılığı inşaat sözleşmesi düzenlenmesini istediler.</p>\n\n<p>Bunun üzerine satış vaadinde bulunan &nbsp;( &nbsp; &nbsp; &nbsp; &nbsp; &nbsp; ) şu suretle söze başladı: “ Sahibi bulunduğum &nbsp;( &nbsp; &nbsp; &nbsp; &nbsp; &nbsp; ) kayıtlı &nbsp;( &nbsp; &nbsp; &nbsp; &nbsp; &nbsp; ) m2 lik ( &nbsp; &nbsp; &nbsp; &nbsp; &nbsp; ) arsa üzerinde &nbsp;( &nbsp; &nbsp; &nbsp; &nbsp; &nbsp; ) bağımsız bölüm olmak üzere toplam &nbsp;( &nbsp; &nbsp; &nbsp; &nbsp; &nbsp; ) adet bağımsız bölümden oluşan bir bina inşa etmek koşuluyla, müteahhidin hissesine isabet edecek olan bağımsız bölümleri &nbsp;( &nbsp; &nbsp; &nbsp; &nbsp; &nbsp; ) satmayı vaad ve taahhüt ediyorum.” diye sözünü bitirdi.</p>\n\n<p>Bunun üzerine müteahhit &nbsp;( &nbsp; &nbsp; &nbsp; &nbsp; &nbsp; ) söz alarak “Bende sözü edilen taşınmaz üzerine yukarıda arsa sahibinin beyanında belirttiği şekilde, ( &nbsp; &nbsp; &nbsp; &nbsp; &nbsp; ) kayıtlı &nbsp;( &nbsp; &nbsp; &nbsp; &nbsp; &nbsp; ) m2 lik ( &nbsp; &nbsp; &nbsp; &nbsp; &nbsp; ) arsa üzerinde &nbsp;( &nbsp; &nbsp; &nbsp; &nbsp; &nbsp; ) bağımsız bölüm olmak üzere toplam &nbsp;( &nbsp; &nbsp; &nbsp; &nbsp; &nbsp; ) adet bağımsız bölümden oluşan bir bina inşa etmek koşuluyla sözleşmede yazılı bağımsız bölümleri sözleşmeye uygun olarak yapıp, teslim etmeyi, inşaatta sözleşmede yazılı olan malzemeyi kullanmayı, inşaatı bu anahtar teslim yöntemi ile tamamlamayı, bana verilecek olan bağımsız bölümleri satın almayı kabul ve taahhüt ediyorum.” diye sözünü bitirdi.</p>\n\n<p>Müteahhit taraf, bu sözleşmenin tanzim ve tasdik tarihinden itibaren en geç ( &nbsp; &nbsp; &nbsp; &nbsp; &nbsp;) gün içerisinde inşaat ruhsatını alarak inşaata başlamış olacaktır. Bu süre içerisinde inşaat ruhsatı alınmaz ve inşaata başlanmaz ise arsa sahibi müteahhide en fazla ( &nbsp; &nbsp; &nbsp; &nbsp; &nbsp;) ay daha ek süre verecek, verilecek bu ek süre içerisinde de inşaat ruhsatı alınmaz, inşaata başlanmaz ise arsa sahibi sözleşmeyi tek taraflı olarak fesih edebilecektir. Bu durumda müteahhit, arsa sahibinden herhangi bir bedel, hak ve alacak talebinde bulunmayacaktır. </p>\n\n<p>Ancak müteahhidin tasarrufu dışında gerek arsa sahibine ve gerekse resmi makamlarca yapılabilecek engellemeler ile savaş, tabii afetler ve sosyal hayatı etkileyecek derecedeki krizlerden dolayı meydana gelebilecek gecikmeler inşaat ruhsatı alma ve inşaatı teslim etme süresine ilave edilecek ve bu süreler cezai şart ve fesih işlemlerine konu teşkil etmeyecektir.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>Yukarıda belirtilen süre içerisinde, belirtilen koşullarda müteahhit tarafından arsa sahibine yapılacak teslim işleri gerçekleşmediği takdirde, müteahhit, arsa sahibine ait her bir bağımsız bölüm ve her geçen ay için, &nbsp;( &nbsp; &nbsp; &nbsp; &nbsp; &nbsp;) TL kira bedeli ödenecektir. </p>\n\n<p>&nbsp;</p>\n\n<p>İNŞAATIN BİTİM SÜRESİ:</p>\n\n<p>&nbsp;</p>\n\n<p>Arsa sahibi, arsa üzerindeki yapıların yıkılmasını, elektrik, su, çevre temizlik, emlak vergisi gibi vesair tüm vergi ve abonelik ilişiklerini sona erdirilmesini, arsa üzerindeki yapılarda ikamet edenleri tahliye edilmesini sağlayacak, arsayı inşaat ruhsatı almaya hazır vaziyette sorunsuz olarak müteahhit tarafa teslim edecektir. </p>\n\n<p><span style=\"font-size: 13px; color: #000000;\">&nbsp;</span></p>\n\n<p>Müteahhit sözleşmenin imzalandığı tarihten itibaren gayrimenkul ile ilgili yapılması gereken, terk, ihdas, tevhit, ifraz gibi işlemlere hemen başlayacak ve bu gibi işlemlerin bitiminden sonra, gerekli projeleri hazırlayıp inşaat ruhsatı alacaktır.</p>\n\n<p>Müteahhit, inşaatı ( &nbsp; &nbsp; &nbsp; &nbsp; &nbsp;) tarihinde anahtar teslim yöntemi ile teslim edilecek şekilde eksiksiz , bu sözleşmenin şartlarına uygun, iskan müsaadesi alınmış olarak arsa sahibine teslim etmek zorundadır.</p>\n\n<p><span style=\"font-size: 13px; color: #000000;\">&nbsp;</span></p>\n\n<p>&nbsp;</p>\n\n<p>BAĞIMSIZ BÖLÜMLERİN PAYLAŞIM PLANI:</p>\n\n<p>&nbsp;</p>\n\n<p>Arsa sahibi tekrar söz alarak: “( &nbsp; &nbsp; &nbsp; &nbsp; &nbsp; ) taşınmazın satış vaadi nedeniyle müteahhitten inşaata karşılık bir bedel, &nbsp;para alınmamış olup, buna karşılık müteahhit tarafından yapılan bağımsız bölümler, sözleşmenin ekinde bulunan krokide gösterildiği şekilde ( &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;) arsa sahibi sıfatı ile bana ait olacaktır. Bunların dışında kalan ;( &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;) bağımsız bölümler ise müteahhide bırakılacak ve bu bağımsız bölümlere ait ferağ tarafımdan verilecektir.” dedi</p>\n\n<p>Taraflar bu sözleşme ile belirlenen paylaşımı kararlaştırılan bağımsız bölümler dışında diğerinden herhangi bir hak talebinde bulunmayacaklardır.</p>\n\n<p>İnşaat, ilgili belediye tarafından onaylanmış projesine uygun olarak yapılacaktır.</p>\n\n<p>Müteahhit, inşaatın herhangi bir aşamasında, bağımsız bölüm sayılarını, eklentilerini, yer ve konumlarını, cinslerini değiştirecek şekilde tadilat ve düzeltme yapmayacaktır.</p>\n\n<p>Bu hususlarda yapılması lazım gelen her türlü tadilat, düzeltme ve değişiklikler için arsa sahibinden ayrıca yazılı muvafakat alınacaktır.</p>\n\n<p>&nbsp;</p>\n\n<p>İNŞAAT GİDERLERİ:</p>\n\n<p>&nbsp;</p>\n\n<p>Bu gayrimenkulün sözleşme tarihine kadar olan tüm vergileri ve masrafları arsa sahibine ait olacaktır. Sözleşme tarihinden itibaren arsa sahibine verilecek olan bağımsız bölümlerin teslimine kadar geçecek süreler içerisindeki tüm vergiler, vergi cezaları işgaliyeler vesair ödemeler müteahhide ait olacaktır.</p>\n\n<p>&nbsp;</p>\n\n<p>Bu inşaatın bitiminden sonra doğacak her türlü giderler müteahhide aittir. İnşaat giderleri ile ilgili olarak müteahhit arsa sahibinden hiçbir talepte bulunmayacaktır.</p>\n\n<p>&nbsp;</p>\n\n<p>İnşaatın ikmali ile ilgili olarak; işçilik, malzeme, SGK primleri, muhtasar beyanname vergileri, yasalarla tanzim edilmiş ileride yürürlüğe girecek olan yasa ve mevzuatlardan kaynaklanan işçi ve işveren müessesesinde yer alan giderler, ücretler, belediye işgaliye ücretleri, hafriyat, elektrik su kanal ve otopark ücretlerinin tamamının ödenmesi ; komşu parsellere yapılabilecek zarar ve tecavüzlerden dolayı doğacak zararların giderimi; sözleşmenin tanziminden arsa sahibine kalan bağımsız bölümlerin teslimine kadar doğabilecek her türlü vergiler, iş kazalarının getireceği tüm cezai ve mali yükümlülükler müteahhit tarafından ödenecek ve arsa sahibine yukarıda yazılan ödemelerden dolayı hiçbir şekilde rücu edilmeyecektir.</p>\n\n<p>&nbsp;</p>\n\n<p>Malzeme fiyatlarının ve işçilik ücretlerinin artmasından dolayı müteahhit arsa sahibinden hiçbir fark ve alacak talebinde bulunmayacaktır.</p>\n\n<p>&nbsp;</p>\n\n<p>Arsa sahibine kalacak bağımsız bölümlerin oturma ruhsat harçları, elektrik su doğal gaz Telekom abone masrafları arsa sahibine aittir.</p>\n\n<p>&nbsp;</p>\n\n<p>Müteahhit tarafından inşaat bitiminde sigorta primleri ödenerek , ilgili tüm özel, tüzel kamu kurum ve kuruluşlarından ilişik kesme (borcu yoktur) belgesi alınacaktır.</p>\n\n<p>&nbsp;</p>\n\n<p>Tüm mali, hukuki ve cezai mesuliyetlerin tamamı ile, iskan müsaadesi alınıp anahtar teslimi yapılıncaya kadar tahakkuk eden emlak vergisi ve bedelleri ve cezaları ile,</p>\n\n<p>Her türlü plan, proje, çizim ve tasdik masrafları, vergi ve harçları ile bu hususlardaki teknik eleman ücretleri ve vergileri, </p>\n\n<p>Her türlü ruhsatların harç ve vergileri ve cezaları ile mevcut enkazların yıkımı, hafriyat işleri ve inşaatın yapımı sırasında verilebilecek cezaların tamamı, </p>\n\n<p>Her türlü hafriyat, kazı, inşaat malzemesi, işçilik ve nakliye giderleri ve bunların zamlanmasından dolayı meydana gelecek fiyat, artışları, fark bedelleri, inşa edilecek bina alanının enkazlarının kaldırılması, hafriyatlarının yapılması, binanın bahçe ve çevre tanzimi, kanalizasyon, elektrik, su doğal gaz, TV, telefon, vb tesisat giderleri, şantiye elektrik ve su giderleri, </p>\n\n<p>Her türlü işçi ve teknik eleman ücretleri, bunların vergi ve sigorta primleri, doğabilecek cezaları. İşçi ve teknik elemanlarının sosyal güvenlikleri, kaza, hastalık, sakatlık ve daimi sakatlık ve ölüm tazminatları, kan bedelleri, inşaat alanı içerisinde veya dışarısında bulun menkul ve gayrimenkullere verilebilecek zarar, ziyan ve tazminatlar ile şahıslara verilebilecek her türlü namlar altındaki zarar ve ziyanlar ve tazminatlar ile her türlü namlar altındaki maddi ve manevi tazminatları, resmi makamlarca bu hususlarda verilebilecek her türlü cezaları, inşaatın yapımı sırasında veya iskan alınmasından sonra imalat hatalarından dolayı meydana gelebilecek maddi veya manevi zarar ve giderlerin ve bu hususlardaki tüm cezaların tamamı,müteahhide ait olacaktır.</p>\n\n<p>KAT İRTİFAKININ KURULMASI:</p>\n\n<p>Taraflar arasında kabul edilen projeye göre, belediye ruhsatından sonra kat irtifakı kurulacaktır. Kat irtifakı kurulduktan sonra, arsa sahibi ve müteahhit kendilerine düşen bağımsız bölümlere ait tapulara hak kazanacak ve alacaktır.</p>\n\n<p>Binanın kat irtifakı ve kat mülkiyeti kurulması giderleri ve binanın umumi iskan harçları, Müteahhit tarafından üçüncü şahıslara yapılacak satışlara bağımsız bölüm şartlarından dolayı meydana gelebilecek emlak. Kıymet artış, mali denge, kazanç vergisi ve cezaları ile İlgili yasa hükümleri gereğince arsa sahibi adına yatırılması gereken yapı denetim hizmet bedelleri ve harçları tamamen müteahhit tarafa ait olacak ve bu hususlarda arsa sahibinden herhangi bir bedel ve alacak talebinde bulunmayacaktır.</p>\n\n<p>Sözleşmenin imzalanması ve onayından sonra inşaatın yapımı ile ilgili olarak kanun yönetmelik ve sair nedenlerle yapılacak değişikliklerden dolayı doğabilecek bedeller ile inşaatın yapımı ile ilgili yeni vergi ve harçların konulması halinde müteahhit taraf, arsa sahibinden hiçbir bedel talebinde bulunmayacaktır.</p>\n\n<p>Mülkiyet hakkı ile ilgili olarak hali hazırdaki vergiler dışında yeni vergi çıkartıldığı takdirde taraflar kendilerine ait vergileri ödeyecektir.</p>\n\n<p>DEVİR YETKİSİ:</p>\n\n<p>Arsa sahibi, kat irtifakı kurulmadan önce arsa üzerindeki hak ve hisselerinin tamamını veya bir kısmını, müteahhidin muvafakatı olmadan 3. şahıslara satamazlar, takas veya trampa yapamazlar, devir ve temlik edemezler, kendi borçlarına karşılık rehin ve ipotek ettiremezler.</p>\n\n<p>Müteahhit taraf, arsa sahibinin muvafakatı olmadan, bu sözleşme ile kendisine tanınan müteahhitlik hak, hizmet ve tasarrufları ile mesuliyetlerini kısmen veya tamamen üçüncü şahıs veya şirketlere devir ve temlik edemez</p>\n\n<p>&nbsp;</p>\n\n<p>MÜTEAHHİDE KALAN BAĞIMSIZ BÖLÜMLERİN SATIŞ YETKİSİ:</p>\n\n<p>Arsa sahibi müteahhide kalacak bağımsız bölümlerin satışını veya satış yetkisini müteahhidin kendisine veya göstereceği kişiye verecektir.</p>\n\n<p>&nbsp;</p>\n\n<p>VEKALETNAME:</p>\n\n<p>Bu sözleşme şartlarının yerine getirebilmesi için, gerekli her türlü yetkiyi içeren vekaletname arsa sahibi tarafından müteahhide ve müteahhidin göstereceği kişi veya kişilere verecektir.</p>\n\n<p>&nbsp;</p>\n\n<p>TAPUYA ŞERH VERİLMESİ:</p>\n\n<p>Müteahhit, satış vaadine konu taşınmazın kayıtlı olduğu Tapu Sicil Müdürlüğüne müracaat ederek, bu sözleşmeyi münferiden şerh ve kayıt ettirmeye yetkilidir.</p>\n\n<p>&nbsp;</p>\n\n<p>TAŞINMAZA AİT BİLGİ VE BELGELER::</p>\n\n<p>Sözleşmenin tanzimi sırasında göstermiş olduğumuz belgelerin tarafımızdan ibraz edildiğini, bu belgelerin sözleşmenin ayrılmaz bir parçasını teşkil ettiğini, sözleşmeye konu gayrimenkulün tüm tapu kayıtlarının tarafımızdan incelendiğini ve bilindiğini sözleşmenin yapılmasını engel teşkil edecek herhangi bir yasal engelin bulunmadığını, &nbsp;bu hususlar nedeniyle noteri sorumlu tutmadığımızı, kabul ve beyan ederiz.</p>\n\n<p>&nbsp;</p>\n\n<p><span style=\"font-weight: bold; background-color: #ffff00;\">TEKNİK ÖZELLİKLER (TARAFLARIN TALEBİNE GÖRE DEĞİŞTİRİLİR):</span></p>\n\n<p>Binalar asansörlü ve merkezi sistem kaloriferli olacaktır. ( Doğal gaz gelirse doğal gazlı olacaktır. )</p>\n\n<p>&nbsp;</p>\n\n<p>Dairelerin bütün ıslak hacimleri ( Banyo, WC, Koridor, Balkon ve Mutfak tabanları ) Çanakkale veya Ege seramik birinci sınıf olacaktır. Banyo, WC duvarları tavana kadar seramik olacaktır. Tabanlar 30x30 olacaktır. Duş teknesi klozet lavabo konulacaktır.</p>\n\n<p>&nbsp;</p>\n\n<p>Sıhhi tesisat &nbsp;( &nbsp; ) &nbsp;marka olacaktır. </p>\n\n<p>Elektrik tesisatı, sigorta ve prizler garantili ve TSE belgeli olacaktır. </p>\n\n<p>Dış kapılar çelik kapı, iç kapılar &nbsp;( &nbsp; ) marka olacaktır. </p>\n\n<p>Pencere ve balkon kapıları plastik ve çift cam olacaktır. </p>\n\n<p>Döşemeler laminant parke olacak, merdivenler renkli mermer olacaktır. </p>\n\n<p>Kalorifer petekleri ( &nbsp; ) garantili TSE belgeli olacaktır. </p>\n\n<p>Dairelerin boyası duvarlar saten alçı üzerine plastik boya, tavanlar tavan plastiği olacaktır. </p>\n\n<p>Binalar asmolenli olarak inşa edilecektir. </p>\n\n<p>Daire dış cepheleri bims tuğla yapılacak olup üzerine ( projeye uygun olarak ) sıva üzerine kaliteli boya, kaplama veya mantolama olarak yapılacaktır. </p>\n\n<p>Çatı ise projeye uygun olacak malzemeler ile kapatılacaktır. </p>\n\n<p>Daire içlerine su vanaları konulacaktır. Merkezi anten sistemi, fotoselli merdiven otomatiği ve diafon sistemi kurulacaktır. </p>\n\n<p>Mutfak dolapları MDF, kapaklar balon kapak, tezgah granit olacaktır. </p>\n\n<p>Yukarıda yazılı şartlar haricinde arsa sahibi farklı imalat ve malzeme talebinde bulunmaları halinde arada oluşacak olan farkı arsa sahibi ödemek zorundadır.&quot; diyerek sözlerini bitirdiler.</p>\n\n<p>&nbsp;</p>\n\n<p> &nbsp; &nbsp; &nbsp; &nbsp; &nbsp; &nbsp;Taraflar tekrar söz alarak &quot;işbu sözleşmeye konu gayrimenkulün emlak vergisi rayiç değerinin <span style=\"font-weight: bold;\">(Alan2)</span> olduğunu, bu değerin Harçlar Kanunu göre yeniden değerlendirme ile bulunan emlak vergi rayiç değerinden ve emlak vergisi beyannamesinde beyan edilen değerden az olamayacağı hususunun Noter tarafından tarafımıza bildirilmiş olduğunu, bu sözleşmedeki değerin sözleşmeye konu gayrimenkulün en son emlak vergisi beyannamesinde beyan edilen değerden az olması halinde, bu sözleşmenin tarafları olarak müştereken ve müteselsilen sorumlu olacağımızı ve bu sözleşmeden doğacak ihtilaflardan dolayı noteri sorumlu tutmayacağımızı kabul ve beyan ederiz.&quot; dediler.</p>\n\n<p>Yazılan bu tutanak okunması için kendilerine verildi. Okudular. Yazılanların hakiki arzuları olduğunun bildirilmesi üzerine işbu tutanak alt tarafımızdan imzalandı ve mühürlendi. ( &nbsp; &nbsp; &nbsp; &nbsp; &nbsp;) yılı ( &nbsp; &nbsp; &nbsp; &nbsp; &nbsp;) ayının ( &nbsp; &nbsp; &nbsp; &nbsp; &nbsp;) günü.</p>\n\n<p>&nbsp;</p>\n\n<p style=\"text-align: center;\">SATIŞ VAADİNDE BULUNAN (ARSA SAHİBİ) &nbsp; &nbsp; &nbsp; &nbsp; &nbsp; &nbsp; &nbsp; SATIŞ VAADİNİ KABUL EDEN (MÜTEAHHİT)</p>\n\n<hr style=\"height:1px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p>EKLER: Bağımsız bölümlerin kime ait olacağını gösteren kroki Tapu senedi Tarafların Nüfus cüzdanı fotokopileri</p>\n\n<p>Diğer Dayanaklar ve ayrıntılar için <a href=\"tasinmaz-satis-vaadi-arsa-payi-karsiligi-insaat-sozlesmesi.html\" class=\"topiclink\">Tıklayınız.</a></p>\n\n<p><span style=\"font-size: 13px; color: #000000;\">&nbsp;</span></p>\n\n<p><span style=\"font-size: 13px; color: #000000;\">&nbsp;</span></p>\n\n<p>inşaata tahsis olunan arsanın işlem tarihindeki emlak vergisi beyan değerinin ilgili belediyesinden alınacak bir yazı ile belgelendirilmesi suretiyle işleme yazılması, ilgililer tarafından daha yüksek bir değer beyan edilmesi halinde ise, bu değerin işleme yazılarak nispi harç ve damga vergisi uygulanması gerekmektedir. Ayrıca arsa sahibi ve müteahhit arasında arsa bedelinin dışında karşılıklı veya tek taraflı bir para ödenmesi söz konusu olduğu takdirde <a href=\"2006-31-sayili-genelge.html\" class=\"topiclink\">2006/31 sayılı genelgemiz</a><span style=\"color: #ff0000;\"> </span>esaslarının dikkate alınacağı tabiidir.&quot; <a href=\"2007-6-sayili-genelge.html\" class=\"topiclink\"> 2007/6 sayılı genelge</a></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Guncelleme8\"><span class=\"f_Guncelleme8\">&nbsp;</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"tasinmaz-gayrimenkulsatis-vaadi-sozlesmesi-bos.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:28:05.093170"
}