{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\temlik-temlikten-feragat-ipotek.html",
    "title": "TEMLİK, TEMLİKTEN FERAGAT, İPOTEK FEK TAAHHÜDÜ",
    "description": "Yayın Tarihi:25.10.2018 Yayınlayan:AYDIN KAHRAMAN Konu: Temlik, temlikten feragat, ipotek fek taahhüdü İçerik:Mali Danışmanlık-199-29106   İlgi: 06.08.2018 günlü ve 2018/Muh.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ TEMLİK, TEMLİKTEN FERAGAT, İPOTEK FEK TAAHHÜDÜ Email Gönder TEMLİK, TEMLİKTEN FERAGAT, İPOTEK FEK TAAHHÜDÜ << Fihrist-Ana sayfa >> TEMLİK, TEMLİKTEN FERAGAT, İPOTEK FEK TAAHHÜDÜ TEMLİKNAME    MEVZUAT    MAHKEME KARARLARI    36 SAYILI GENELGE    AÇIKLAMALAR    TEBLİGAT Yayın Tarihi:25.10.2018 Yayınlayan:AYDIN KAHRAMAN Konu: Temlik, temlikten feragat, ipotek fek taahhüdü İçerik:Mali Danışmanlık-199-29106 İlgi: 06.08.2018 günlü ve 2018/Muh. 157 sayılı yazınız. Yönetim Kurulunun 15.10.2018 günlü toplantısında görüşülen ilgide kayıtlı yazınız ekinde bulunan alacağın devri sözleşmesinin hukuki açıdan onaylanmasının mümkün olup olmadığı, onaylanması durumunda ise tahsil edilmesi gereken harç ve damga vergisi yönünden Birliğimiz görüşü talep edilmektedir. Hukuki yönden yapılan incelemede, “6098 sayılı Borçlar Kanunun 183’üncü ve devamı maddeleri uyarınca, sözleşmenin birinci maddesi ile kararlaştırılan hususların belirlenmesinde engel bir durum bulunmadığı, İkinci ve üçüncü maddelerde temlik alanın, temlik edilen alacağın borçludan tahsilini sağlamak amacı ile her türlü yasal yola başvurabileceği ayrıca bu temlikname kapsamında hangi neden ile olursa olsun temlik alanın, alacağını tahsil edememesi ya da eksik tahsil etmesi söz konusu olursa anılan Kanunun 191 ve 193’üncü maddeleri kapsamında tanınmış haklarından feragat ettiği belirlenmiş olup ilgili maddenin sözleşme serbestisi kapsamında değerlendirilebileceği, Dördüncü madde de, temlik bedelinin, işbu temlik sözleşmesinin imzalanmasını müteakip bir iş günü içinde temlik edene ödeneceği, temlik edenin de toplam 2.492.000-TL temlik bedeli üzerinden sözleşmede belirlenmiş taşınmazlar üzerindeki ipotekleri “garameten” temlik alana devir ve temlik etmiş sayılacağı, garameten ifadesinin temliğe konu tüm ipotekli taşınmazların tapu kaydı üzerindeki diğer tüm takyidatlardan bağımsız olarak temlik alanın söz konusu ipoteklere garameten başvurabilmesi anlamını taşıdığı, İlgili kanun hükümleri değerlendirildiğinde, ipotekle güvence altına alınmış alacağın, borçlunun rızasını aranmaksızın alacaklı tarafından bir başkasına alacağın temliki hükümleri dairesince temlik edilebileceği, ipotekle teminat altına alınmış olan alacağın temlikinde ise ipoteğin Borçlar Kanununun 189’uncu maddesi uyarınca temlik alacaklısına geçeceği, Beşinci madde de ise sözleşmede yer alan ipotekli taşınmazlar haricinde belirlenmiş; Birincisi İstanbul İli ******* İlçesi 11347 Ada 218 Parsel G22A09C4A Pafta 45 No’lu bağımsız bölüm üzerinde ********Tapu Müdürlüğü’nün 21013 yevmiye numaralı 2.000.000,00-TL 1’inci derece ipoteğin tarafların muvafakati ile temlik eden tarafından fekkedileceğinin kararlaştırılmasının; ipotek alacaklısı temlik edenin tasarrufunda olduğundan sözleşmede hüküm altına alınabileceği, İkincisi ise önceden yapılmış olan; borçlunun *********** Üniversitesi nezdinde doğmuş ve doğacak her türlü alacaklarının temlik edene temlikine dair, ***********Noterliği’nin 23.06.2016 tarih ve 19327 yevmiye numaralı 2.658.273,78-TL’lik, **************Noterliği’nin 28.07.2016 tarih ve 23567 yevmiye numaralı 1.000.000,00-TL’lik ve ********Noterliği’nin 09.12.2016 tarih ve 37753 yevmiye numaralı 850.000,00-TL’lik alacağın temliki sözleşmelerinden bakiye kalan kısımları ile ilgili olarak temlik eden tarafından fekkedileceği hüküm altına alınmak istenilmiş olsa dahi iki taraflı temlik işlemi yapıldığı anda hüküm doğurduğundan, işbu sözleşmede belirtilmiş olan üç ayrı yevmiye numaralı temlik sözleşmesinin feshinin mümkün olmadığı ancak ters temlik işlemi olarak yapılabileceği, değerlendirilmiştir. Yukarıdaki açıklamalarımız doğrultusunda, temlik sözleşmesinin noterlikçe tasdikinde bir sakınca bulunmadığı, ancak sözleşmenin 6’ncı maddesinin ikinci paragrafında yer alan işlemin ayrı bir işlem olarak değerlendirilmesi gerektiği düşünülmüştür. Mali yönden yapılan incelemede, 1- Kredi alacağını temlik eden **********Bankası A.Ş.’nin, kredi borçlusu ************ Şti.’den 2.492.000,00 TL alacağı olduğu, 2- Söz konusu kredi borcunun, alacağı devralan, ********** tarafından ödenmiş olduğu, 3- ***********A.Ş.’nin 2.492.000,00 TL alacağı ile birlikte bu alacağa bağlı fer’i sınırlı ayni hak niteliğindeki ipotekleri Safir Proje Geliştirme’ye devir ve temlik ettiği, 4- Sözleşmede yer alan ipotekli taşınmazlar haricinde,********** İlçesi 11347 Ada 218 Parsel G22A09C4A Pafta 45 No’lu bağımsız bölüm üzerinde *********Tapu Müdürlüğü’nün 21013 yevmiye numaralı 2.000.000,00-TL 1’inci derece ipoteğin tarafların muvafakati ile temlik eden tarafından fekkedileceği, 5- Kredi borçlusu ******** Ltd. Şti.’nin ********** Üniversitesi nezdinde doğmuş ve doğacak her türlü alacaklarının ********* Bankası A.Ş’ye temlikine dair, *********.Noterliği’nin 23.06.2016 tarih ve 19327 yevmiye numaralı 2.658.273,78-TL’lik, *********Noterliği’nin 28.07.2016 tarih ve 23567 yevmiye numaralı 1.000.000,00-TL’lik ve**********.Noterliği’nin 09.12.2016 tarih ve 37753 yevmiye numaralı 850.000,00-TL’lik alacağın temliki sözleşmelerinden bakiye kalan kısımları ile ilgili olarak ********* Bankası A.Ş tarafından fek işlemi yapılacağı anlaşılmaktadır. Buna göre, banka ile kredi borcunu ödeyen **********ile olan işlemler yine banka ile kredi borçlusu ********** Ltd. Şti. ile olan işlemler olmak üzere söz konusu kağıtta birbirinden farklı üç adet işlemin yer aldığı görülmektedir. Bilindiği üzere 09.08.2016 tarihinde yürürlüğe giren 6728 sayılı Kanun ile 488 sayılı Damga Vergisi Kanununa ekli (2) sayılı Tablonun IV/23 fıkrasında yapılan değişiklikle, Bankalar, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına, geri ödenmelerine tanınmış olan damga vergisi istisnası, kredilerin devrine ve krediden doğan alacakların temlikine ilişkin kağıtlar ile bu kağıtlar üzerine konulacak şerhler bakımından da öngörülmüştür. Bu husus, 17.11.2016 günlü ve Mali Danışmanlık-267-20262 (2016/28) sayılı Genelgemiz ile noterliklere duyurulmuştur. Buna göre, Bankalar, yurt dışı kredi kuruluşları ve uluslararası kurumlarca kullandırılan kredilerle ilgili; a) Kredi sözleşmeleri, kredilerin teminatına ve kredilerin geri ödenmelerine dair kağıtların yanı sıra kredinin, kredi kuruluşunca devri veya temlikine ilişkin kağıtlar damga vergisine tabi tutulmayacaktır. b) Kredi sözleşmeleri ve kredi teminatı ile kredilerin geri ödenmelerine ilişkin işlemlerden harç alınmayacaktır. c) Kredi alacağının, kredi kuruluşunca bir başka kurum veya kişiye devri veya temliki ile ilgili işlemlere harç istisnası öngören bir hüküm mevcut olmadığından bu işlemlerden gerekli harcın tahsili icabeder. Nispi harcın matrahını ise, devir ve temlike konu olan varsa kredi teminatlarının toplamı ile kredi tutarından yüksek olanı teşkil edecektir. 492 sayılı Harçlar Kanununun 46 ncı maddesinde “Birbiriyle ilgili işler bir arada bulunursa en yüksek harç alınmasını gerektiren iş üzerinden bir harç alınır.” hükmü yer almaktadır. Buna göre, işlem örneğinde yer alan, banka tarafından devredilecek sınırlı ayni hak niteliğindeki ipotekli taşınmazların toplam değeri 11.500.00,00 TL, kredi alacak tutarı olan 2.492.000,00 TL ile fekkedileceği belirtilen ipotek ve ters temlik anlamına gelen temlik edilen tutarlardan bakiye tutarlardan feragate dair 6.508.273,78 TL. kıyaslandığında harç matrahını 11.500.000 TL’nın oluşturacağı tabiidir. Gelir İdaresi Başkanlığı görüşünde, kredi kuruluşları tarafından yapılacak olan ters temlik işlemlerinden bahis olmaması nedeniyle, münferiden yapılması halinde, banka tarafından kredi borçlusu *************Ltd. Şti. lehine yapılacak olan ters temlik işlemine konu sözleşmelerde yer alan değerler üzerinden, Yanı sıra, banka tarafından fek edileceği belirtilen 2.000.000,00 TL değerindeki ipotek ile ilgili kağıtta, tarafların tümünün imzasının bulunması dolasıyla, işlem sözleşme mahiyetinde olduğundan, Söz konusu işlemlerde yer alan değerler üzerinden nispi damga vergisi tahsil edilip edilmeyeceğine yönelik, işlem ilgilisince veya tarafınızdan bağlı bulunulan Vergi Dairesi Başkanlığından görüş alınması yerinde olacaktır. Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir. Dursun CİN BAŞKAN 24/10/2018 Mali Danışmanlık Per.: N.ALTINDAL 24/10/2018 Mali Danışman Yard.: M.M.ÖKDEM 24/10/2018 Mali Danışman: A.KAHRAMAN 24/10/2018 Genel Sekreter Yard.:B.EMEL 24/10/2018 Genel Sekreter :Av.Dr.İ.GÜL Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "TEMLİK, TEMLİKTEN FERAGAT, İPOTEK FEK TAAHHÜDÜ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Ftemlik-temlikten-feragat-ipotek.html",
        "title": "",
        "target": "",
        "type": "internal"
      },
      {
        "text": "TEMLİK, TEMLİKTEN FERAGAT, İPOTEK FEK TAAHHÜDÜ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?temlik-temlikten-feragat-ipotek.html",
        "title": "",
        "target": "_top",
        "type": "internal"
      },
      {
        "text": "TEMLİKNAME",
        "href": "temlikname-alacagin-devri-islemleri.html",
        "title": "TEMLIKNAME-ALACAGIN-DEVRI",
        "target": "",
        "type": "internal"
      },
      {
        "text": "MEVZUAT",
        "href": "mevzuat-alacagin-devri-temlikname.html",
        "title": "MEVZUAT-ALACAGIN-DEVRI-TEMLIKNAME",
        "target": "",
        "type": "internal"
      },
      {
        "text": "MAHKEME KARARLARI",
        "href": "alacagin-devri-temlikname-mahkeme-kar.html",
        "title": "ALACAGIN-DEVRI-TEMLIKNAME-MAHKEME-KARARLARI",
        "target": "",
        "type": "internal"
      },
      {
        "text": "36 SAYILI GENELGE",
        "href": "temlikname-alacagin-devri-hak-birlestirilmis-36-sayili-genelge.html",
        "title": "TEMLIKNAME-(ALACAGIN-DEVRI)-HAK-BIRLESTIRILMIS-36-SAYILI-GENELGE",
        "target": "",
        "type": "internal"
      },
      {
        "text": "AÇIKLAMALAR",
        "href": "temlikname-alacagin-devri-aciklamalar.html",
        "title": "AÇIKLAMALAR - TEMLİKNAME - ALACAĞIN DEVRİ İŞLEMLERİ",
        "target": "",
        "type": "internal"
      },
      {
        "text": "TEBLİGAT",
        "href": "temlik-isleminin-tebligi.html",
        "title": "TEMLİK İŞLEMİNİN TEBLİĞİ",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "TEMLİK, TEMLİKTEN FERAGAT, İPOTEK FEK TAAHHÜDÜ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>TEMLİK, TEMLİKTEN FERAGAT, İPOTEK FEK TAAHHÜDÜ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:25.10.2018 Yayınlayan:AYDIN KAHRAMAN Konu: Temlik, temlikten feragat, ipotek fek taahhüdü İçerik:Mali Danışmanlık-199-29106 &nbsp; İlgi: 06.08.2018 günlü ve 2018/Muh.\" />\n\n   <link rel=\"canonical\" content=\"noterlikrehberi.net/rehber/index.html?temlik-temlikten-feragat-ipotek.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"temlik-temlikten-feragat-ipotek.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"TEMLİK, TEMLİKTEN FERAGAT, İPOTEK FEK TAAHHÜDÜ\",\n\n   mailsubject: \"Tavsiye: Noterlik Rehberi - TEMLİK, TEMLİKTEN FERAGAT, İPOTEK FEK TAAHHÜDÜ &nbsp; &nbsp;TEMLİKNAME&nbsp; &nbsp;MEVZUAT&nbsp; &nbsp;MAHKEME KARARLARI&nbsp; &nbsp;36 SAYILI GENELGE&nbsp; &nbsp;AÇIKLAMALAR&nbsp; &nbsp;TEBLİGAT\",\n\n   sharesubject: \"Noterlik Rehberi - TEMLİK, TEMLİKTEN FERAGAT, İPOTEK FEK TAAHHÜDÜ &nbsp; &nbsp;TEMLİKNAME&nbsp; &nbsp;MEVZUAT&nbsp; &nbsp;MAHKEME KARARLARI&nbsp; &nbsp;36 SAYILI GENELGE&nbsp; &nbsp;AÇIKLAMALAR&nbsp; &nbsp;TEBLİGAT\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TEMLIK-TEMLIKTEN-FERAGAT-IPOTEK\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"temlik-temlikten-feragat-ipotek.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?temlik-temlikten-feragat-ipotek.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?temlik-temlikten-feragat-ipotek.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?temlik-temlikten-feragat-ipotek.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?temlik-temlikten-feragat-ipotek.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Ftemlik-temlikten-feragat-ipotek.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>TEMLİK, TEMLİKTEN FERAGAT, İPOTEK FEK TAAHHÜDÜ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?temlik-temlikten-feragat-ipotek.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">TEMLİK, TEMLİKTEN FERAGAT, İPOTEK FEK TAAHHÜDÜ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"temlikname-alacagin-devri-islemleri.html\" class=\"topiclink\" title=\"TEMLIKNAME-ALACAGIN-DEVRI\">TEMLİKNAME</a>  &nbsp; <a href=\"mevzuat-alacagin-devri-temlikname.html\" class=\"topiclink\" title=\"MEVZUAT-ALACAGIN-DEVRI-TEMLIKNAME\">MEVZUAT</a>  &nbsp; <a href=\"alacagin-devri-temlikname-mahkeme-kar.html\" class=\"topiclink\" title=\"ALACAGIN-DEVRI-TEMLIKNAME-MAHKEME-KARARLARI\">MAHKEME KARARLARI</a>  &nbsp; <a href=\"temlikname-alacagin-devri-hak-birlestirilmis-36-sayili-genelge.html\" class=\"topiclink\" title=\"TEMLIKNAME-(ALACAGIN-DEVRI)-HAK-BIRLESTIRILMIS-36-SAYILI-GENELGE\">36 SAYILI GENELGE</a>  &nbsp; <a href=\"temlikname-alacagin-devri-aciklamalar.html\" class=\"topiclink\" title=\"AÇIKLAMALAR - TEMLİKNAME - ALACAĞIN DEVRİ İŞLEMLERİ\">AÇIKLAMALAR</a>  &nbsp; <a href=\"temlik-isleminin-tebligi.html\" class=\"topiclink\" title=\"TEMLİK İŞLEMİNİN TEBLİĞİ\">TEBLİGAT</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:25.10.2018</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:AYDIN KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu: Temlik, temlikten feragat, ipotek fek taahhüdü</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İçerik:Mali Danışmanlık-199-29106</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İlgi: 06.08.2018 günlü ve 2018/Muh. 157 sayılı yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Yönetim Kurulunun 15.10.2018 günlü toplantısında görüşülen ilgide kayıtlı yazınız ekinde bulunan alacağın devri sözleşmesinin hukuki açıdan onaylanmasının mümkün olup olmadığı, onaylanması durumunda ise tahsil edilmesi gereken harç ve damga vergisi yönünden Birliğimiz görüşü talep edilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Hukuki yönden yapılan incelemede,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">“6098 sayılı Borçlar Kanunun 183’üncü ve devamı maddeleri uyarınca, sözleşmenin birinci maddesi ile kararlaştırılan hususların belirlenmesinde engel bir durum bulunmadığı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">İkinci ve üçüncü maddelerde temlik alanın, temlik edilen alacağın borçludan tahsilini sağlamak amacı ile her türlü yasal yola başvurabileceği ayrıca bu temlikname kapsamında hangi neden ile olursa olsun temlik alanın, alacağını tahsil edememesi ya da eksik tahsil etmesi söz konusu olursa anılan Kanunun 191 ve 193’üncü maddeleri kapsamında tanınmış haklarından feragat ettiği belirlenmiş olup ilgili maddenin sözleşme serbestisi kapsamında değerlendirilebileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Dördüncü madde de, temlik bedelinin, işbu temlik sözleşmesinin imzalanmasını müteakip bir iş günü içinde temlik edene ödeneceği, temlik edenin de toplam 2.492.000-TL temlik bedeli üzerinden sözleşmede belirlenmiş taşınmazlar üzerindeki ipotekleri “garameten” temlik alana devir ve temlik etmiş sayılacağı, garameten ifadesinin temliğe konu tüm ipotekli taşınmazların tapu kaydı üzerindeki diğer tüm takyidatlardan bağımsız olarak temlik alanın söz konusu ipoteklere garameten başvurabilmesi anlamını taşıdığı,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">İlgili kanun hükümleri değerlendirildiğinde, ipotekle güvence altına alınmış alacağın, borçlunun rızasını aranmaksızın alacaklı tarafından bir başkasına alacağın temliki hükümleri dairesince temlik edilebileceği, ipotekle teminat altına alınmış olan alacağın temlikinde ise ipoteğin Borçlar Kanununun 189’uncu maddesi uyarınca temlik alacaklısına geçeceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Beşinci madde de ise sözleşmede yer alan ipotekli taşınmazlar haricinde belirlenmiş;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Birincisi İstanbul İli ******* İlçesi 11347 Ada 218 Parsel G22A09C4A Pafta 45 No’lu bağımsız bölüm üzerinde ********Tapu Müdürlüğü’nün 21013 yevmiye numaralı 2.000.000,00-TL 1’inci derece ipoteğin tarafların muvafakati ile temlik eden tarafından fekkedileceğinin kararlaştırılmasının; ipotek alacaklısı temlik edenin tasarrufunda olduğundan sözleşmede hüküm altına alınabileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İkincisi ise önceden yapılmış olan; borçlunun *********** Üniversitesi nezdinde doğmuş ve doğacak her türlü alacaklarının temlik edene temlikine dair, ***********Noterliği’nin 23.06.2016 tarih ve 19327 yevmiye numaralı 2.658.273,78-TL’lik, **************Noterliği’nin 28.07.2016 tarih ve 23567 yevmiye numaralı 1.000.000,00-TL’lik ve ********Noterliği’nin 09.12.2016 tarih ve 37753 yevmiye numaralı 850.000,00-TL’lik alacağın temliki sözleşmelerinden bakiye kalan kısımları ile ilgili olarak temlik eden tarafından fekkedileceği hüküm altına alınmak istenilmiş olsa dahi iki taraflı temlik işlemi yapıldığı anda hüküm doğurduğundan, işbu sözleşmede belirtilmiş olan üç ayrı yevmiye numaralı temlik sözleşmesinin feshinin mümkün olmadığı ancak ters temlik işlemi olarak yapılabileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">değerlendirilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yukarıdaki açıklamalarımız doğrultusunda, temlik sözleşmesinin noterlikçe tasdikinde bir sakınca bulunmadığı, ancak sözleşmenin 6’ncı maddesinin ikinci paragrafında yer alan işlemin ayrı bir işlem olarak değerlendirilmesi gerektiği düşünülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Mali yönden yapılan incelemede,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">1- Kredi alacağını temlik eden **********Bankası A.Ş.’nin, kredi borçlusu ************ Şti.’den 2.492.000,00 TL alacağı olduğu,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">2- Söz konusu kredi borcunun, alacağı devralan, ********** tarafından ödenmiş olduğu,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">3- ***********A.Ş.’nin 2.492.000,00 TL alacağı ile birlikte bu alacağa bağlı fer’i sınırlı ayni hak niteliğindeki ipotekleri Safir Proje Geliştirme’ye devir ve temlik ettiği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">4- Sözleşmede yer alan ipotekli taşınmazlar haricinde,********** İlçesi 11347 Ada 218 Parsel G22A09C4A Pafta 45 No’lu bağımsız bölüm üzerinde *********Tapu Müdürlüğü’nün 21013 yevmiye numaralı 2.000.000,00-TL 1’inci derece ipoteğin tarafların muvafakati ile temlik eden tarafından fekkedileceği,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">5- Kredi borçlusu ******** Ltd. Şti.’nin ********** Üniversitesi nezdinde doğmuş ve doğacak her türlü alacaklarının ********* Bankası A.Ş’ye temlikine dair, *********.Noterliği’nin 23.06.2016 tarih ve 19327 yevmiye numaralı 2.658.273,78-TL’lik, *********Noterliği’nin 28.07.2016 tarih ve 23567 yevmiye numaralı 1.000.000,00-TL’lik ve**********.Noterliği’nin 09.12.2016 tarih ve 37753 yevmiye numaralı 850.000,00-TL’lik alacağın temliki sözleşmelerinden bakiye kalan kısımları ile ilgili olarak ********* Bankası A.Ş tarafından fek işlemi yapılacağı anlaşılmaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, banka ile kredi borcunu ödeyen **********ile olan işlemler yine banka ile kredi borçlusu ********** Ltd. Şti. ile olan işlemler olmak üzere söz konusu kağıtta birbirinden farklı üç adet işlemin yer aldığı görülmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bilindiği üzere 09.08.2016 tarihinde yürürlüğe giren 6728 sayılı Kanun ile 488 sayılı Damga Vergisi Kanununa ekli (2) sayılı Tablonun IV/23 fıkrasında yapılan değişiklikle,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bankalar, yurt dışı kredi kuruluşları ve uluslararası kurumlarca kullandırılacak kredilere, bunların teminatlarına, geri ödenmelerine tanınmış olan damga vergisi istisnası, kredilerin devrine ve krediden doğan alacakların temlikine ilişkin kağıtlar ile bu kağıtlar üzerine konulacak şerhler bakımından da öngörülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Bu husus, 17.11.2016 günlü ve Mali Danışmanlık-267-20262 (2016/28) sayılı Genelgemiz ile noterliklere duyurulmuştur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Buna göre, Bankalar, yurt dışı kredi kuruluşları ve uluslararası kurumlarca kullandırılan kredilerle ilgili;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) Kredi sözleşmeleri, kredilerin teminatına ve kredilerin geri ödenmelerine dair kağıtların yanı sıra kredinin, kredi kuruluşunca devri veya temlikine ilişkin kağıtlar damga vergisine tabi tutulmayacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">b) Kredi sözleşmeleri ve kredi teminatı ile kredilerin geri ödenmelerine ilişkin işlemlerden harç alınmayacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">c) Kredi alacağının, kredi kuruluşunca bir başka kurum veya kişiye devri veya temliki ile ilgili işlemlere harç istisnası öngören bir hüküm mevcut olmadığından bu işlemlerden gerekli harcın tahsili icabeder.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Nispi harcın matrahını ise, devir ve temlike konu olan varsa kredi teminatlarının toplamı ile kredi tutarından yüksek olanı teşkil edecektir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">492 sayılı Harçlar Kanununun 46 ncı maddesinde “Birbiriyle ilgili işler bir arada bulunursa en yüksek harç alınmasını gerektiren iş üzerinden bir harç alınır.” hükmü yer almaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Buna göre, işlem örneğinde yer alan, banka tarafından devredilecek sınırlı ayni hak niteliğindeki ipotekli taşınmazların toplam değeri 11.500.00,00 TL, kredi alacak tutarı olan 2.492.000,00 TL ile fekkedileceği belirtilen ipotek ve ters temlik anlamına gelen temlik edilen tutarlardan bakiye tutarlardan feragate dair 6.508.273,78 TL. kıyaslandığında harç matrahını 11.500.000 TL’nın oluşturacağı tabiidir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Gelir İdaresi Başkanlığı görüşünde, kredi kuruluşları tarafından yapılacak olan ters temlik işlemlerinden bahis olmaması nedeniyle, münferiden yapılması halinde, banka tarafından kredi borçlusu *************Ltd. Şti. lehine yapılacak olan ters temlik işlemine konu sözleşmelerde yer alan değerler üzerinden,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Yanı sıra, banka tarafından fek edileceği belirtilen 2.000.000,00 TL değerindeki ipotek ile ilgili kağıtta, tarafların tümünün imzasının bulunması dolasıyla, işlem sözleşme mahiyetinde olduğundan,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Söz konusu işlemlerde yer alan değerler üzerinden nispi damga vergisi tahsil edilip edilmeyeceğine yönelik, işlem ilgilisince veya tarafınızdan bağlı bulunulan Vergi Dairesi Başkanlığından görüş alınması yerinde olacaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Ancak, işlemin özelliğine göre gereğinin ve işleme ilişkin nihai kararın takdir ve ifasının tarafınıza ait olacağı şüphesizdir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dursun CİN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">BAŞKAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">24/10/2018 Mali Danışmanlık Per.: N.ALTINDAL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">24/10/2018 Mali Danışman Yard.: M.M.ÖKDEM</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">24/10/2018 Mali Danışman: A.KAHRAMAN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">24/10/2018 Genel Sekreter Yard.:B.EMEL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">24/10/2018 Genel Sekreter :Av.Dr.İ.GÜL</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"temlik-temlikten-feragat-ipotek.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:28:29.033098"
}