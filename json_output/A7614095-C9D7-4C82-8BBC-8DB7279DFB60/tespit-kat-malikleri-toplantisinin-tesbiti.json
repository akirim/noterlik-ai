{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\tespit-kat-malikleri-toplantisinin-tesbiti.html",
    "title": "KAT MALİKLERİ TOPLANTISININ TESPİTİNİN YAPILABİLECEĞİ",
    "description": "Yayın Tarihi:31.05.2019 Yayınlayan:HÜLYA YILMAZ Konu:Tespit-kat malikleri toplantısının tespitinin yapılabileceği Hukuki Danışmanlık – 30/05/2019     İlgi :    14.01.2019 gün",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ KAT MALİKLERİ TOPLANTISININ TESPİTİNİN YAPILABİLECEĞİ Email Gönder KAT MALİKLERİ TOPLANTISININ TESPİTİNİN YAPILABİLECEĞİ << Fihrist-Ana sayfa >> KAT MALİKLERİ TOPLANTISININ TESPİTİNİN YAPILABİLECEĞİ TUTANAKLAR    EMANET TUT.    RESEN TUT.    KURA ÇEKİLİŞ TUT.    TESBİT TUTANAKLARI    19 SAYILI GENELGE Yayın Tarihi:31.05.2019 Yayınlayan:HÜLYA YILMAZ Konu:Tespit-kat malikleri toplantısının tespitinin yapılabileceği Hukuki Danışmanlık – 30/05/2019 İlgi :    14.01.2019 gün ve 2019/ muh. sayısı bulunmayan yazınız. İlgi yazınız Yönetim Kurulunun 21.05.2019 tarihli toplantısında görüşülmüştür. Kat Mülkiyeti Kanununun 29 uncu maddesinde kat malikleri kurulunun toplantı zamanına ilişkin olarak kat malikleri kurulunun olağan toplantısının yılda bir defadan az olmamak üzere yönetim planında gösterilen zamanlarda, eğer böyle bir zaman gösterilmemişse, her takvim yılının ilk ayı içinde toplanacağı, kat malikleri kurulunun olağanüstü toplantısının önemli bir sebebin çıkması halinde, yöneticinin veya denetçinin veya kat maliklerinden üçte birinin istemi üzerine ve toplantı için istenilen tarihten en az on beş gün önce bütün kat maliklerine imzalattırılacak bir çağrı veya bir taahhütlü mektupla, toplantı sebebi de bildirilmek şartı ile her zaman toplanabileceği belirlenmiştir. Apartman veya site yönetim kurulları adına yapılacak işlemlerde, aranacak belge, yönetici veya yönetim kurulunun seçimine dair kat malikleri kurulu kararıdır. Kat malikleri kurulu kararının mevzuata uygunluğunun denetimi mahkemeye aittir. Noter, yöneticinin veya yönetim kurulunun seçimine dair belge istemekle yükümlü olup, toplantının mevzuata uygunluğunu denetleme görevi bulunmamaktadır. Noterliklerde yapılabilecek tespit işlemlerine ilişkin Birliğimize ait Birleştirilmiş 19 sayılı genelgede, Noterlik Kanununun 61. maddesi gereğince noterler, bir şeyin veya bir yerin hal ve şeklini, kıymetini, ilgili şahısların kimlik ve ifadelerini, davet edildiklerinde piyango ve özel kuruluşların kur'a, seçim ve toplantılarında hazır bulunarak durumu tespit edip belgelendirebilirler denilmektedir. Anılan genelgenin 5.6 numaralı bendinde özetle kurumların daveti üzerine noterlerin, ihale toplantılarına katılmalarında ve talep doğrultusunda durum tespiti yapmaları hususunda yasal bir engel bulunmadığı belirtilmiştir. Yukarıda yer alan açıklamalarımız hep beraber değerlendirildiğinde; Kat Mülkiyeti Kanunu kapsamında site yönetim kurulu adına yapılacak işlemlerde yönetici veya yönetim kurulunun seçimine dair kat malikleri kurulu kararının aranması gerektiği, ancak noterliğe başvuran ilgilinin site yönetim kurulu adına hareket etmediği yalnızca kat maliki olarak işlem talebinde bulunduğundan; ilgilinin kat maliki olduğunu gösterir tapu kayıt belgesi işleme dayanak olmak şartı ile Kat Mülkiyeti Kanununu hükümlerine göre belirlenecek tarihlerde talep halinde noterlerin Kat Malikleri Kurulu toplantıları ile ilgili durum tespiti yapabileceği düşünülmektedir. Bilgilerinize rica ederim. Dursun CİN Başkan0/05/2019 H. Danışmanlık Personeli          : N.ALTINDAL 30/05/2019 Hukuki Danışman Yard.              : S.ÜNSAL 30/05/2019 Hukuki Danışman                        :Ş.ARTAR 30/05/2019 Genel Sekreter Yard.                   : B.EMEL 29/05/2019 Genel Sekreter                             : İ.GÜL Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "KAT MALİKLERİ TOPLANTISININ TESPİTİNİN YAPILABİLECEĞİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Ftespit-kat-malikleri-toplantisinin-tesbiti.html",
        "title": "",
        "target": "",
        "type": "internal"
      },
      {
        "text": "KAT MALİKLERİ TOPLANTISININ TESPİTİNİN YAPILABİLECEĞİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?tespit-kat-malikleri-toplantisinin-tesbiti.html",
        "title": "",
        "target": "_top",
        "type": "internal"
      },
      {
        "text": "TUTANAKLAR",
        "href": "tutanaklar.html",
        "title": "TUTANAKLAR",
        "target": "",
        "type": "internal"
      },
      {
        "text": "EMANET TUT.",
        "href": "emanet-tutanaklari.html",
        "title": "EMANET TUTANAKLARI",
        "target": "",
        "type": "internal"
      },
      {
        "text": "RESEN TUT.",
        "href": "resen-tutanaklar.html",
        "title": "RESEN TUTANAKLAR",
        "target": "",
        "type": "internal"
      },
      {
        "text": "KURA ÇEKİLİŞ TUT.",
        "href": "kura-cekilis-tutanaklari.html",
        "title": "KURA ÇEKİLİŞ TUTANAKLARI",
        "target": "",
        "type": "internal"
      },
      {
        "text": "TESBİT TUTANAKLARI",
        "href": "tesbit-tutanaklari.html",
        "title": "TESBİT TUTANAKLARI",
        "target": "",
        "type": "internal"
      },
      {
        "text": "19 SAYILI GENELGE",
        "href": "tespit-is-ve-islemleri-birlestirilmis-19-sayili-genelge.html",
        "title": "TESPİT İŞ VE İŞLEMLERİ HAK. BİRLEŞTİRİLMİŞ 19 SAYILI GENELGE",
        "target": "",
        "type": "internal"
      },
      {
        "text": "Birleştirilmiş 19 sayılı genelge",
        "href": "tespit-is-ve-islemleri-birlestirilmis-19-sayili-genelge.html#bankalaraaitkiralkkasalarnalmasnntespiti",
        "title": "",
        "target": "",
        "type": "internal"
      },
      {
        "text": "Noterlik Kanununun 61. maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "KAT MALİKLERİ TOPLANTISININ TESPİTİNİN YAPILABİLECEĞİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>KAT MALİKLERİ TOPLANTISININ TESPİTİNİN YAPILABİLECEĞİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi:31.05.2019 Yayınlayan:HÜLYA YILMAZ Konu:Tespit-kat malikleri toplantısının tespitinin yapılabileceği Hukuki Danışmanlık –&nbsp;30/05/2019&nbsp; &nbsp; &nbsp;İlgi :&nbsp; &nbsp; 14.01.2019 gün\" />\n\n   <link rel=\"canonical\" content=\"noterlikrehberi.net/rehber/index.html?tespit-kat-malikleri-toplantisinin-tesbiti.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"tespit-kat-malikleri-toplantisinin-tesbiti.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"KAT MALİKLERİ TOPLANTISININ TESPİTİNİN YAPILABİLECEĞİ\",\n\n   mailsubject: \"Tavsiye: Noterlik Rehberi - KAT MALİKLERİ TOPLANTISININ TESPİTİNİN YAPILABİLECEĞİ &nbsp; &nbsp;TUTANAKLAR&nbsp; &nbsp;EMANET TUT.&nbsp; &nbsp;RESEN TUT.&nbsp; &nbsp;KURA ÇEKİLİŞ TUT.&nbsp; &nbsp;TESBİT TUTANAKLARI&nbsp; &nbsp;19 SAYILI GENELGE\",\n\n   sharesubject: \"Noterlik Rehberi - KAT MALİKLERİ TOPLANTISININ TESPİTİNİN YAPILABİLECEĞİ &nbsp; &nbsp;TUTANAKLAR&nbsp; &nbsp;EMANET TUT.&nbsp; &nbsp;RESEN TUT.&nbsp; &nbsp;KURA ÇEKİLİŞ TUT.&nbsp; &nbsp;TESBİT TUTANAKLARI&nbsp; &nbsp;19 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TESPIT-KAT-MALIKLERI-TOPLANTISININ-TESBITI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"tespit-kat-malikleri-toplantisinin-tesbiti.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?tespit-kat-malikleri-toplantisinin-tesbiti.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?tespit-kat-malikleri-toplantisinin-tesbiti.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?tespit-kat-malikleri-toplantisinin-tesbiti.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?tespit-kat-malikleri-toplantisinin-tesbiti.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Ftespit-kat-malikleri-toplantisinin-tesbiti.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>KAT MALİKLERİ TOPLANTISININ TESPİTİNİN YAPILABİLECEĞİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?tespit-kat-malikleri-toplantisinin-tesbiti.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">KAT MALİKLERİ TOPLANTISININ TESPİTİNİN YAPILABİLECEĞİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"tutanaklar.html\" class=\"topiclink\" title=\"TUTANAKLAR\">TUTANAKLAR</a>  &nbsp; <a href=\"emanet-tutanaklari.html\" class=\"topiclink\" title=\"EMANET TUTANAKLARI\">EMANET TUT.</a>  &nbsp; <a href=\"resen-tutanaklar.html\" class=\"topiclink\" title=\"RESEN TUTANAKLAR\">RESEN TUT.</a>  &nbsp; <a href=\"kura-cekilis-tutanaklari.html\" class=\"topiclink\" title=\"KURA ÇEKİLİŞ TUTANAKLARI\">KURA ÇEKİLİŞ TUT.</a>  &nbsp; <a href=\"tesbit-tutanaklari.html\" class=\"topiclink\" title=\"TESBİT TUTANAKLARI\">TESBİT TUTANAKLARI</a>  &nbsp; <a href=\"tespit-is-ve-islemleri-birlestirilmis-19-sayili-genelge.html\" class=\"topiclink\" title=\"TESPİT İŞ VE İŞLEMLERİ HAK. BİRLEŞTİRİLMİŞ 19 SAYILI GENELGE\">19 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayın Tarihi:31.05.2019</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yayınlayan:HÜLYA YILMAZ</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Konu:Tespit-kat malikleri toplantısının tespitinin yapılabileceği</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Hukuki Danışmanlık – 30/05/2019 </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> İlgi :  &nbsp; 14.01.2019 gün ve 2019/ muh. sayısı bulunmayan yazınız.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span style=\"width:48px;display:inline-block\">&nbsp;</span><span class=\"f_Arial12\">İlgi yazınız Yönetim Kurulunun 21.05.2019 tarihli toplantısında görüşülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Kat Mülkiyeti Kanununun 29 uncu maddesinde kat malikleri kurulunun toplantı zamanına ilişkin olarak kat malikleri kurulunun olağan toplantısının yılda bir defadan az olmamak üzere yönetim planında gösterilen zamanlarda, eğer böyle bir zaman gösterilmemişse, her takvim yılının ilk ayı içinde toplanacağı, kat malikleri kurulunun olağanüstü toplantısının önemli bir sebebin çıkması halinde, yöneticinin veya denetçinin veya kat maliklerinden üçte birinin istemi üzerine ve toplantı için istenilen tarihten en az on beş gün önce bütün kat maliklerine imzalattırılacak bir çağrı veya bir taahhütlü mektupla, toplantı sebebi de bildirilmek şartı ile her zaman toplanabileceği belirlenmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Apartman veya site yönetim kurulları adına yapılacak işlemlerde, aranacak belge, yönetici veya yönetim kurulunun seçimine dair kat malikleri kurulu kararıdır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span style=\"width:48px;display:inline-block\">&nbsp;</span><span class=\"f_Arial12\">Kat malikleri kurulu kararının mevzuata uygunluğunun denetimi mahkemeye aittir. Noter, yöneticinin veya yönetim kurulunun seçimine dair belge istemekle yükümlü olup, toplantının mevzuata uygunluğunu denetleme görevi bulunmamaktadır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Noterliklerde yapılabilecek tespit işlemlerine ilişkin Birliğimize ait <a href=\"tespit-is-ve-islemleri-birlestirilmis-19-sayili-genelge.html#bankalaraaitkiralkkasalarnalmasnntespiti\" class=\"topiclink\">Birleştirilmiş 19 sayılı genelge</a>de, </span><a href=\"javascript:void(0);\" onclick=\"return hmshowPopup(event, popid_115299588, this);\" class=\"popuplink\">Noterlik Kanununun 61. maddesi</a><span class=\"f_Arial12\"> gereğince noterler, bir şeyin veya bir yerin hal ve şeklini, kıymetini, ilgili şahısların kimlik ve ifadelerini, davet edildiklerinde piyango ve özel kuruluşların kur'a, seçim ve toplantılarında hazır bulunarak durumu tespit edip belgelendirebilirler denilmektedir. Anılan genelgenin 5.6 numaralı bendinde özetle kurumların daveti üzerine noterlerin, ihale toplantılarına katılmalarında ve talep doğrultusunda durum tespiti yapmaları hususunda yasal bir engel bulunmadığı belirtilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">  &nbsp; &nbsp; &nbsp; &nbsp; &nbsp; Yukarıda yer alan açıklamalarımız hep beraber değerlendirildiğinde; Kat Mülkiyeti Kanunu kapsamında site yönetim kurulu adına yapılacak işlemlerde yönetici veya yönetim kurulunun seçimine dair kat malikleri kurulu kararının aranması gerektiği, ancak noterliğe başvuran ilgilinin site yönetim kurulu adına hareket etmediği yalnızca kat maliki olarak işlem talebinde bulunduğundan; ilgilinin kat maliki olduğunu gösterir tapu kayıt belgesi işleme dayanak olmak şartı ile Kat Mülkiyeti Kanununu hükümlerine göre belirlenecek tarihlerde talep halinde noterlerin Kat Malikleri Kurulu toplantıları ile ilgili durum tespiti yapabileceği düşünülmektedir. Bilgilerinize rica ederim.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span><br />\n\n<span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Dursun CİN</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Başkan0/05/2019 H. Danışmanlık Personeli  &nbsp; &nbsp; &nbsp; &nbsp; : N.ALTINDAL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/05/2019 Hukuki Danışman Yard.  &nbsp; &nbsp; &nbsp; &nbsp; &nbsp; &nbsp; : S.ÜNSAL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/05/2019 Hukuki Danışman  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; :Ş.ARTAR</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">30/05/2019 Genel Sekreter Yard.  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;: B.EMEL</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">29/05/2019 Genel Sekreter  &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;: İ.GÜL</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"tespit-kat-malikleri-toplantisinin-tesbiti.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:28:38.979952"
}