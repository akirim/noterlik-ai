{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\turkiye-kizilay-derneginin-islemleri.html",
    "title": "TÜRKİYE KIZILAY DERNEĞİNİN İŞLEMLERİ",
    "description": "Yayın Tarihi: 02.12.2021 Yayınlayan: MEHMET MERT ÖKDEM Konu: Türkiye Kızılay Derneğinin İşlemleri İçerik: Mali Danışmanlık-257-50223 - 31.12.2020     Sayın …... Noteri",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ TÜRKİYE KIZILAY DERNEĞİNİN İŞLEMLERİ Email Gönder TÜRKİYE KIZILAY DERNEĞİNİN İŞLEMLERİ << Fihrist-Ana sayfa >> TÜRKİYE KIZILAY DERNEĞİNİN İŞLEMLERİ SÖZLEŞMELER    DİĞER SÖZ.    MEVZUAT    GENELGE VE GENEL YAZILAR    T.N.B MEVZUATI Yayın Tarihi: 02.12.2021 Yayınlayan: MEHMET MERT ÖKDEM Konu: Türkiye Kızılay Derneğinin İşlemleri İçerik: Mali Danışmanlık-257-50223 - 31.12.2020 Sayın …... Noteri İlgi: 10.09.2019 günlü ve 2019/240 sayılı yazınız. İlgide kayıtlı yazınızda, Türkiye Kızılay Derneği Mersin Toplum Merkezi yetkililerinin noterliğe müracaat ederek, sosyal yardım kapsamında derneklerine başvuran ve kriterlerine uygun olan ilgililerin aldıkları hizmetin bedelinin kendileri tarafından karşılanıyor olması dolayısıyla işlemlerin damga vergisi, harç ve KDV’den muaf olması gerektiğini beyan ettikleri belirtilmiş, Yazı ekinde yer alan Ankara Vergi Dairesi Başkanlığınca düzenlenmiş olan iki adet özelgeye de değinilerek bu işlemlerin damga vergisi, harç ve KDV'den muaf tutulup tutulmayacağı hususundaki görüş talebi Gelir İdaresi Başkanlığına intikal ettirilmiştir. Gelir İdaresi Başkanlığından cevaben alınan ve Yönetim Kurulunun 14.12.2020 günlü toplantısında görüşülen 20.11.2020 tarih ve 147955 sayılı yazıda; “İlgide kayıtlı yazınız ve eklerinin incelenmesinden, Türkiye Kızılay Derneği Mersin Toplum Merkezi tarafından yapılan başvuruda, sosyal yardım kapsamında Derneklerine başvuran ve kriterlerine uygun olan yardıma muhtaç kişilerin işlemlerinin takip ve sonuçlandırılması için avukata verdikleri vekalet sebebiyle doğan masrafların Derneklerince karşılandığı belirtilerek noterlikçe gerçekleştirilecek işlemlerin katma değer vergisi, damga vergisi ve harçlardan muaf olması gerektiği yönünde Noterliklere beyanda bulunulduğundan bahisle, konuya ilişkin Başkanlığımız görüşünün talep edildiği anlaşılmaktadır. KATMA DEĞER VERGİSİ YÖNÜNDEN 3065 sayılı KDV Kanununun 13 üncü maddesinin birinci fıkrasının (h) bendinde, Türkiye Kızılay Derneğine tüzüğünde belirtilen amaçlarına uygun olarak afet yönetimi ve yardımları, barınma, beslenme, sosyal yardımlar, toplumu bilinçlendirme, ulusal ve uluslararası insancıl hukuk ve uluslararası Kızılay-Kızılhaç Hareketi faaliyetleri, savaş veya olağanüstü hallerdeki görevleri ile kan, sağlık, göç ve mülteci hizmetlerini (sığınmacı hizmetleri dâhil) yerine getirmesine yönelik görevler kapsamında yapılan teslim ve hizmetler ile Türkiye Kızılay Derneğinin ulusal ve uluslararası işbirlikleri, uluslararası mensubiyet ve üyelikleri, Birleşmiş Milletlere bağlı kurum ve kuruluşlar ile uluslararası akreditasyonu olan yardım kuruluşlarıyla yürüttüğü insani yardım faaliyetleri kapsamındaki teslim ve hizmetlerin KDV den istisna olduğu hükme bağlanmıştır. KDV Genel Uygulama Tebliğinin \"II/B.10. Türkiye Kızılay Derneğine Yapılan Teslim ve Hizmetler ile Türkiye Kızılay Derneğinin Teslim ve Hizmetlerinde İstisna\" başlıklı alt bölümünün \"10.1. Kapsam\" başlıklı alt bendinde; \"3065 sayılı Kanunun 13 üncü maddesine, 15/4/2015 tarihinde yürürlüğe girmek üzere 6639 sayılı Bazı Kanun ve Kanun Hükmünde Kararnamelerde Değişiklik Yapılması Hakkında Kanunla (h) bendi eklenmiştir. Bu hükme göre, 15/4/2015 tarihinden itibaren; -Türkiye Kızılay Derneğine tüzüğünde belirtilen amaçlarına uygun olarak afet yönetimi ve yardımları, barınma, beslenme, sosyal yardımlar, toplumu bilinçlendirme, ulusal ve uluslararası insancıl hukuk ve uluslararası Kızılay-Kızılhaç Hareketi faaliyetleri, savaş veya olağanüstü hâllerdeki görevleri ile kan, sağlık, göç ve mülteci hizmetlerini (sığınmacı hizmetleri dâhil) yerine getirmesine yönelik görevler kapsamında yapılan teslim ve hizmetler, -Türkiye Kızılay Derneğinin ulusal ve uluslararası işbirlikleri, uluslararası mensubiyet ve üyelikleri, Birleşmiş Milletlere bağlı kurum ve kuruluşlar ile uluslararası akreditasyonu olan yardım kuruluşlarıyla yürüttüğü insani yardım faaliyetleri kapsamındaki teslim ve hizmetleri istisna kapsamına alınmıştır. Türkiye Kızılay Derneğine yapılan teslim ve hizmetler ile Türkiye Kızılay Derneğinin teslim ve hizmetlerine yönelik istisna uygulaması Kanun maddesinde sayılan işlemlerle sınırlı olup, bunlar dışındaki işlemlerde genel hükümlere göre KDV uygulanır.…”açıklamaları yer almaktadır. Buna göre, Türkiye Kızılay Derneğine başvuran ve kriterlere uygun olan yardıma muhtaç kişilerin işlemlerinin takip ve sonuçlandırılması için bu kişiler adına avukata ödenen vekalet sebebiyle doğan noterlik işlemlerindeki masrafların Türkiye Kızılay Demeği tarafından karşılanmasında, sunulan hizmetten faydalananın Türkiye Kızılay Derneği olmaması nedeniyle, noterlik işlemlerindeki masrafların KDV'den istisna tutulması mümkün bulunmamaktadır. DAMGA VERGİSİ VE NOTER HARCI YÖNÜNDEN 488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu, bu Kanundaki kağıtlar teriminin, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade edeceği; 3 üncü maddesinde, damga vergisinin mükellefinin kağıtları imza edenler olduğu bükme bağlanmıştır. Öte yandan, 492 sayılı Harçlar Kanununun 38 inci maddesinde, noter işlemlerinden bu kanuna bağlı (2) sayılı tarifede yazılı olanların noter harçlarına tabi olacağı; 40 inci maddesinde, noter harçlarını, harca mevzu olan işlemin yapılmasını isteyen kişilerin ödemekle mükellef olduğu; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hüküm altına alınmıştır. Bu kapsamda, damga vergisinin konusunu kağıtların oluşturduğu ve her bir kağıdın tarafları ve içeriğine göre değerlendirilmesi gerektiği; noter harcının konusunu 492 sayılı Kanuna bağlı (2) sayılı tarifede sayılı işlemlerin oluşturduğu ve her bir işlemin nevi ve mahiyeti ile değerine göre değerlendirilmesi gerektiği gözönünde bulundurulduğunda, damga vergisi ve harç yönünden somut olaya ilişkin kağıt örneklerinin gönderilmesi halinde kağıdın tarafları ve içeriğine göre değerlendirme yapılması mümkün bulunmaktadır. Diğer taraftan, 1606 sayılı Bazı Dernek ve Kurumların Bazı Vergilerden, Bütün Harç ve Resimlerden Muaf Tutulmasına İlişkin Kanunun 1 inci maddesinde, Türkiye Kızılay Derneği Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Sevenler Demeği ve resmi darülaceze kurumlan ile Darüşşafaka Cemiyeti ve Yeşilay Derneğinin kendilerine terettüp eden vergi, harç ve resim mükellefiyetinin kurumlara ait olduğu hallerde bütün vergilerden, harçlardan, resimlerden, hisse ve fonlardan muaf olduğu hüküm altına alınmıştır. Buna göre, noter harcının mükellefinin noterde işlem yapılmasını isteyen işlemin tarafları, işleme konu kağıda ilişkin damga vergisinin mükellefinin kağıdı imza edenler olduğu dikkate alındığında, Türkiye Kızılay Derneğinin taraf olmadığı, dolayısıyla mükellef olmadığı işlemlerde ve düzenlenen kağıtlarda adı geçen Derneğe ilişkin damga vergisi/harç muafiyetinin uygulanamayacağı tabiidir denilmektedir. Gelir İdaresi Başkanlığından alınan yazıya göre; a)Türkiye Kızılay Derneğine başvuran ve kriterlere uygun olan yardıma muhtaç kişilerin işlemlerinin takip ve sonuçlandırılması için bu kişiler adına avukata ödenen vekalet sebebiyle doğan noterlik işlemlerindeki masrafların, Türkiye Kızılay Demeği tarafından karşılansa bile, sunulan hizmetten faydalananın Türkiye Kızılay Derneği olmaması nedeniyle, KDV'den istisna tutulmasının mümkün olmadığı, b)Noter harcının mükellefinin noterde işlem yapılmasını isteyen işlemin tarafları, işleme konu kağıda ilişkin damga vergisinin mükellefinin kağıdı imza edenler olduğu dikkate alındığında, Türkiye Kızılay Derneğinin taraf olmadığı, dolayısıyla mükellef olmadığı işlemlerde ve düzenlenen kağıtlarda adı geçen Derneğe ilişkin damga vergisi ve harç muafiyetinin uygulanamayacağı anlaşılmaktadır. Bilgi edinilmesini rica ederim. Dursun CİN Başkan Güncelleme: 05.02.2025 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "TÜRKİYE KIZILAY DERNEĞİNİN İŞLEMLERİ",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fturkiye-kizilay-derneginin-islemleri.html",
        "title": "",
        "target": "",
        "type": "internal"
      },
      {
        "text": "TÜRKİYE KIZILAY DERNEĞİNİN İŞLEMLERİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?turkiye-kizilay-derneginin-islemleri.html",
        "title": "",
        "target": "_top",
        "type": "internal"
      },
      {
        "text": "SÖZLEŞMELER",
        "href": "sozlesmeler.html",
        "title": "SÖZLEŞMELER DİZİNİ",
        "target": "",
        "type": "internal"
      },
      {
        "text": "DİĞER SÖZ.",
        "href": "diger-sozlesmeleri-dizini.html",
        "title": "DİĞER SÖZLEŞMELER",
        "target": "",
        "type": "internal"
      },
      {
        "text": "MEVZUAT",
        "href": "sozlesmeler-mevzuati.html",
        "title": "SÖZLEŞMELER MEVZUATI",
        "target": "",
        "type": "internal"
      },
      {
        "text": "GENELGE VE GENEL YAZILAR",
        "href": "sozlesmeler-hakkinda-genelge-genel-yazilar.html",
        "title": "SÖZLEŞMELER HAKKINDA GENELGE VE GENEL YAZILAR",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI",
        "target": "",
        "type": "internal"
      },
      {
        "text": "Güncelleme: 05.02.2025",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "TÜRKİYE KIZILAY DERNEĞİNİN İŞLEMLERİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>TÜRKİYE KIZILAY DERNEĞİNİN İŞLEMLERİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yayın Tarihi: 02.12.2021 Yayınlayan: MEHMET MERT ÖKDEM Konu: Türkiye Kızılay Derneğinin İşlemleri İçerik: Mali Danışmanlık-257-50223 - 31.12.2020 &nbsp; &nbsp; Sayın …... Noteri &nbsp;\" />\n\n   <link rel=\"canonical\" content=\"noterlikrehberi.net/rehber/index.html?turkiye-kizilay-derneginin-islemleri.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"turkiye-kizilay-derneginin-islemleri.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"TÜRKİYE KIZILAY DERNEĞİNİN İŞLEMLERİ\",\n\n   mailsubject: \"Tavsiye: Noterlik Rehberi - TÜRKİYE KIZILAY DERNEĞİNİN İŞLEMLERİ &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - TÜRKİYE KIZILAY DERNEĞİNİN İŞLEMLERİ &nbsp; &nbsp;SÖZLEŞMELER&nbsp; &nbsp;DİĞER SÖZ.&nbsp; &nbsp;MEVZUAT&nbsp; &nbsp;GENELGE VE GENEL YAZILAR&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TURKIYE-KIZILAY-DERNEGININ-ISLEMLERI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"turkiye-kizilay-derneginin-islemleri.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?turkiye-kizilay-derneginin-islemleri.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?turkiye-kizilay-derneginin-islemleri.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?turkiye-kizilay-derneginin-islemleri.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?turkiye-kizilay-derneginin-islemleri.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fturkiye-kizilay-derneginin-islemleri.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>TÜRKİYE KIZILAY DERNEĞİNİN İŞLEMLERİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?turkiye-kizilay-derneginin-islemleri.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">TÜRKİYE KIZILAY DERNEĞİNİN İŞLEMLERİ</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"sozlesmeler.html\" class=\"topiclink\" title=\"SÖZLEŞMELER DİZİNİ\">SÖZLEŞMELER</a>  &nbsp; <a href=\"diger-sozlesmeleri-dizini.html\" class=\"topiclink\" title=\"DİĞER SÖZLEŞMELER\">DİĞER SÖZ.</a>  &nbsp; <a href=\"sozlesmeler-mevzuati.html\" class=\"topiclink\" title=\"SÖZLEŞMELER MEVZUATI\">MEVZUAT</a>  &nbsp; <a href=\"sozlesmeler-hakkinda-genelge-genel-yazilar.html\" class=\"topiclink\" title=\"SÖZLEŞMELER HAKKINDA GENELGE VE GENEL YAZILAR\">GENELGE VE GENEL YAZILAR</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"background: #ffffff;\"><span style=\"font-weight: bold;\">Yayın Tarihi: </span>02.12.2021</p>\n\n<p style=\"background: #ffffff;\"><span style=\"font-weight: bold;\">Yayınlayan: </span>MEHMET MERT ÖKDEM</p>\n\n<p style=\"background: #ffffff;\"><span style=\"font-weight: bold;\">Konu: </span>Türkiye Kızılay Derneğinin İşlemleri</p>\n\n<p style=\"background: #ffffff;\"><span style=\"font-weight: bold;\">İçerik: </span>Mali Danışmanlık<span style=\"font-weight: bold;\">-257-50223 - </span>31.12.2020</p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p><span style=\"font-weight: bold;\">Sayın …... Noteri</span></p>\n\n<p style=\"text-indent: 47px;\"><span style=\"font-weight: bold;\"> </span></p>\n\n<p style=\"background: #ffffff;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\">İlgi: 10.09.2019 günlü ve 2019/240 sayılı yazınız.</p>\n\n<p style=\"background: #ffffff; margin: 0 0 7px 0;\"><span style=\"font-size: 13px; color: #000000; background-color: #ffffff;\">&nbsp;</span><br />\n\n<span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"text-indent: 47px; background: #ffffff; margin: 0 0 7px 0;\">İlgide kayıtlı yazınızda, Türkiye Kızılay Derneği Mersin Toplum Merkezi yetkililerinin noterliğe müracaat ederek, sosyal yardım kapsamında derneklerine başvuran ve kriterlerine uygun olan ilgililerin aldıkları hizmetin bedelinin kendileri tarafından karşılanıyor olması dolayısıyla işlemlerin damga vergisi, harç ve KDV’den muaf olması gerektiğini beyan ettikleri belirtilmiş,</p>\n\n<p style=\"text-indent: 47px; background: #ffffff; margin: 0 0 7px 0;\">Yazı ekinde yer alan Ankara Vergi Dairesi Başkanlığınca düzenlenmiş olan iki adet özelgeye de değinilerek bu işlemlerin damga vergisi, harç ve KDV'den muaf tutulup tutulmayacağı hususundaki görüş talebi Gelir İdaresi Başkanlığına intikal ettirilmiştir.</p>\n\n<p style=\"text-indent: 47px; background: #ffffff; margin: 0 0 7px 0;\">Gelir İdaresi Başkanlığından cevaben alınan ve Yönetim Kurulunun 14.12.2020 günlü toplantısında görüşülen 20.11.2020 tarih ve 147955 sayılı yazıda;<br />\n\n&nbsp;</p>\n\n<p style=\"text-indent: 47px;\">“İlgide kayıtlı yazınız ve eklerinin incelenmesinden, Türkiye Kızılay Derneği Mersin Toplum Merkezi tarafından yapılan başvuruda, sosyal yardım kapsamında Derneklerine başvuran ve kriterlerine uygun olan yardıma muhtaç kişilerin işlemlerinin takip ve sonuçlandırılması için avukata verdikleri vekalet sebebiyle doğan masrafların Derneklerince karşılandığı belirtilerek noterlikçe gerçekleştirilecek işlemlerin katma değer vergisi, damga vergisi ve harçlardan muaf olması gerektiği yönünde Noterliklere beyanda bulunulduğundan bahisle, konuya ilişkin Başkanlığımız görüşünün talep edildiği anlaşılmaktadır.</p>\n\n<p style=\"text-indent: 47px;\"><span style=\"font-size: 13px; color: #000000;\">&nbsp;</span></p>\n\n<p style=\"text-indent: 47px; background: #ffffff; margin: 0 0 7px 0;\">KATMA DEĞER VERGİSİ YÖNÜNDEN</p>\n\n<p style=\"text-indent: 47px; background: #ffffff; margin: 0 0 7px 0;\">3065 sayılı KDV Kanununun 13 üncü maddesinin birinci fıkrasının (h) bendinde, Türkiye Kızılay Derneğine tüzüğünde belirtilen amaçlarına uygun olarak afet yönetimi ve yardımları, barınma, beslenme, sosyal yardımlar, toplumu bilinçlendirme, ulusal ve uluslararası insancıl hukuk ve uluslararası Kızılay-Kızılhaç Hareketi faaliyetleri, savaş veya olağanüstü hallerdeki görevleri ile kan, sağlık, göç ve mülteci hizmetlerini (sığınmacı hizmetleri dâhil) yerine getirmesine yönelik görevler kapsamında yapılan teslim ve hizmetler ile Türkiye Kızılay Derneğinin ulusal ve uluslararası işbirlikleri, uluslararası mensubiyet ve üyelikleri, Birleşmiş Milletlere bağlı kurum ve kuruluşlar ile uluslararası akreditasyonu olan yardım kuruluşlarıyla yürüttüğü insani yardım faaliyetleri kapsamındaki teslim ve hizmetlerin KDV den istisna olduğu hükme bağlanmıştır.</p>\n\n<p style=\"text-indent: 47px; background: #ffffff; margin: 0 0 7px 0;\">KDV Genel Uygulama Tebliğinin &quot;II/B.10. Türkiye Kızılay Derneğine Yapılan Teslim ve Hizmetler ile Türkiye Kızılay Derneğinin Teslim ve Hizmetlerinde İstisna&quot; başlıklı alt bölümünün &quot;10.1. Kapsam&quot; başlıklı alt bendinde;</p>\n\n<p style=\"text-indent: 47px; background: #ffffff; margin: 0 0 7px 0;\">&quot;3065 sayılı Kanunun 13 üncü maddesine, 15/4/2015 tarihinde yürürlüğe girmek üzere 6639 sayılı Bazı Kanun ve Kanun Hükmünde Kararnamelerde Değişiklik Yapılması Hakkında Kanunla (h) bendi eklenmiştir.</p>\n\n<p style=\"text-indent: 47px; background: #ffffff; margin: 0 0 7px 0;\">Bu hükme göre, 15/4/2015 tarihinden itibaren;</p>\n\n<p style=\"text-indent: 47px; background: #ffffff; margin: 0 0 7px 0;\">-Türkiye Kızılay Derneğine tüzüğünde belirtilen amaçlarına uygun olarak afet yönetimi ve yardımları, barınma, beslenme, sosyal yardımlar, toplumu bilinçlendirme, ulusal ve uluslararası insancıl hukuk ve uluslararası Kızılay-Kızılhaç Hareketi faaliyetleri, savaş veya olağanüstü hâllerdeki görevleri ile kan, sağlık, göç ve mülteci hizmetlerini (sığınmacı hizmetleri dâhil) yerine getirmesine yönelik görevler kapsamında yapılan teslim ve hizmetler,</p>\n\n<p style=\"text-indent: 47px; background: #ffffff; margin: 0 0 7px 0;\">-Türkiye Kızılay Derneğinin ulusal ve uluslararası işbirlikleri, uluslararası mensubiyet ve üyelikleri, Birleşmiş Milletlere bağlı kurum ve kuruluşlar ile uluslararası akreditasyonu olan yardım kuruluşlarıyla yürüttüğü insani yardım faaliyetleri kapsamındaki teslim ve hizmetleri istisna kapsamına alınmıştır.</p>\n\n<p style=\"text-indent: 47px; background: #ffffff; margin: 0 0 7px 0;\">Türkiye Kızılay Derneğine yapılan teslim ve hizmetler ile Türkiye Kızılay Derneğinin teslim ve hizmetlerine yönelik istisna uygulaması Kanun maddesinde sayılan işlemlerle sınırlı olup, bunlar dışındaki işlemlerde genel hükümlere göre KDV uygulanır.…”açıklamaları yer almaktadır.</p>\n\n<p style=\"text-indent: 47px; background: #ffffff; margin: 0 0 7px 0;\">Buna göre, Türkiye Kızılay Derneğine başvuran ve kriterlere uygun olan yardıma muhtaç kişilerin işlemlerinin takip ve sonuçlandırılması için bu kişiler adına avukata ödenen vekalet sebebiyle doğan noterlik işlemlerindeki masrafların Türkiye Kızılay Demeği tarafından karşılanmasında, sunulan hizmetten faydalananın Türkiye Kızılay Derneği olmaması nedeniyle, noterlik işlemlerindeki masrafların KDV'den istisna tutulması mümkün bulunmamaktadır.</p>\n\n<p style=\"text-indent: 47px; background: #ffffff; margin: 0 0 7px 0;\">DAMGA VERGİSİ VE NOTER HARCI YÖNÜNDEN</p>\n\n<p style=\"text-indent: 47px; background: #ffffff; margin: 0 0 7px 0;\">488 sayılı Damga Vergisi Kanununun 1 inci maddesinde, bu Kanuna ekli (1) sayılı tabloda yazılı kağıtların damga vergisine tabi olduğu, bu Kanundaki kağıtlar teriminin, yazılıp imzalanmak veya imza yerine geçen bir işaret konmak suretiyle düzenlenen ve herhangi bir hususu ispat veya belli etmek için ibraz edilebilecek olan belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan belgeleri ifade edeceği; 3 üncü maddesinde, damga vergisinin mükellefinin kağıtları imza edenler olduğu bükme bağlanmıştır.</p>\n\n<p style=\"text-indent: 47px; background: #ffffff; margin: 0 0 7px 0;\">Öte yandan, 492 sayılı Harçlar Kanununun 38 inci maddesinde, noter işlemlerinden bu kanuna bağlı (2) sayılı tarifede yazılı olanların noter harçlarına tabi olacağı; 40 inci maddesinde, noter harçlarını, harca mevzu olan işlemin yapılmasını isteyen kişilerin ödemekle mükellef olduğu; 41 inci maddesinde, noter harçlarının (2) sayılı tarifede yazılı işlemlerden değer veya ağırlık ölçüsüne göre nispi, işlemin nevi ve mahiyetine göre maktu esas üzerinden alınacağı hüküm altına alınmıştır.</p>\n\n<p style=\"text-indent: 47px; background: #ffffff; margin: 0 0 7px 0;\">Bu kapsamda, damga vergisinin konusunu kağıtların oluşturduğu ve her bir kağıdın tarafları ve içeriğine göre değerlendirilmesi gerektiği; noter harcının konusunu 492 sayılı Kanuna bağlı (2) sayılı tarifede sayılı işlemlerin oluşturduğu ve her bir işlemin nevi ve mahiyeti ile değerine göre değerlendirilmesi gerektiği gözönünde bulundurulduğunda, damga vergisi ve harç yönünden somut olaya ilişkin kağıt örneklerinin gönderilmesi halinde kağıdın tarafları ve içeriğine göre değerlendirme yapılması mümkün bulunmaktadır.</p>\n\n<p style=\"text-indent: 47px; background: #ffffff; margin: 0 0 7px 0;\">Diğer taraftan, 1606 sayılı Bazı Dernek ve Kurumların Bazı Vergilerden, Bütün Harç ve Resimlerden Muaf Tutulmasına İlişkin Kanunun 1 inci maddesinde, Türkiye Kızılay Derneği Türk Hava Kurumu, Sosyal Hizmetler ve Çocuk Esirgeme Kurumu Genel Müdürlüğü, Türkiye Yardım Sevenler Demeği ve resmi darülaceze kurumlan ile Darüşşafaka Cemiyeti ve Yeşilay Derneğinin kendilerine terettüp eden vergi, harç ve resim mükellefiyetinin kurumlara ait olduğu hallerde bütün vergilerden, harçlardan, resimlerden, hisse ve fonlardan muaf olduğu hüküm altına alınmıştır.</p>\n\n<p style=\"text-indent: 47px; background: #ffffff; margin: 0 0 7px 0;\">Buna göre, noter harcının mükellefinin noterde işlem yapılmasını isteyen işlemin tarafları, işleme konu kağıda ilişkin damga vergisinin mükellefinin kağıdı imza edenler olduğu dikkate alındığında, Türkiye Kızılay Derneğinin taraf olmadığı, dolayısıyla mükellef olmadığı işlemlerde ve düzenlenen kağıtlarda adı geçen Derneğe ilişkin damga vergisi/harç muafiyetinin uygulanamayacağı tabiidir denilmektedir.</p>\n\n<p style=\"text-indent: 47px; background: #ffffff; margin: 0 0 7px 0;\">Gelir İdaresi Başkanlığından alınan yazıya göre;</p>\n\n<p style=\"text-indent: 47px; background: #ffffff; margin: 0 0 7px 0;\">a)Türkiye Kızılay Derneğine başvuran ve kriterlere uygun olan yardıma muhtaç kişilerin işlemlerinin takip ve sonuçlandırılması için bu kişiler adına avukata ödenen vekalet sebebiyle doğan noterlik işlemlerindeki masrafların, Türkiye Kızılay Demeği tarafından karşılansa bile, sunulan hizmetten faydalananın Türkiye Kızılay Derneği olmaması nedeniyle, KDV'den istisna tutulmasının mümkün olmadığı,</p>\n\n<p style=\"text-indent: 47px; background: #ffffff; margin: 0 0 7px 0;\">b)Noter harcının mükellefinin noterde işlem yapılmasını isteyen işlemin tarafları, işleme konu kağıda ilişkin damga vergisinin mükellefinin kağıdı imza edenler olduğu dikkate alındığında, Türkiye Kızılay Derneğinin taraf olmadığı, dolayısıyla mükellef olmadığı işlemlerde ve düzenlenen kağıtlarda adı geçen Derneğe ilişkin damga vergisi ve harç muafiyetinin uygulanamayacağı anlaşılmaktadır.</p>\n\n<p style=\"text-indent: 47px; background: #ffffff; margin: 0 0 7px 0;\">Bilgi edinilmesini rica ederim.</p>\n\n<p style=\"text-indent: 47px; background: #ffffff; margin: 0 0 7px 0;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"text-indent: 47px; background: #ffffff; margin: 0 0 7px 0;\"><span style=\"font-size: 13px; color: #000000; background-color: #ffffff;\">&nbsp;</span></p>\n\n<p style=\"background: #ffffff; margin: 0 0 7px 0;\"><span style=\"font-weight: bold;\">Dursun CİN</span></p>\n\n<p style=\"background: #ffffff; margin: 0 0 7px 0;\"><span style=\"font-weight: bold;\">Başkan</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"turkiye-kizilay-derneginin-islemleri.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 05.02.2025</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:28:53.667893"
}