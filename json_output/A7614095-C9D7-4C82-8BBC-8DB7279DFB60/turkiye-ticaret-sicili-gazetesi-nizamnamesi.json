{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\turkiye-ticaret-sicili-gazetesi-nizamnamesi.html",
    "title": "TÜRKİYE TİCARET SİCİLİ GAZETESİ NİZAMNAMESİ",
    "description": "Bakanlar Kurulu Kararının Tarihi: 28.12.1956, No : 4/8513",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ TÜRKİYE TİCARET SİCİLİ GAZETESİ NİZAMNAMESİ Email Gönder TÜRKİYE TİCARET SİCİLİ GAZETESİ NİZAMNAMESİ << Fihrist-Ana sayfa >> TÜRKİYE TİCARET SİCİLİ GAZETESİ NİZAMNAMESİ KANUN-YÖNETMELİK V.S    TEBLİĞ-GEN- BAKANLIKLARA AİT     İSTİSNA-MUAFİYETLER    T.N.B MEVZUATI Bakanlar Kurulu Kararının Tarihi: 28.12.1956, No : 4/8513 Dayandığı Kanunun Tarihi : 29.6.1956,   No :6763 Yayımlandığı R.Gazetenin Tarihi: 17.1.1957,   No :9511 Yayımlandığı Düsturun Tertibi: 3,   Cildi : 38,   S.176 Madde 1 – 6762 sayılı Türk Ticaret Kanunu hükümlerine göre ilan edilmesi gereken bütün Türkiyeye ait ticaret sicili kayıtlarının yayınlanmasına mahsus \"Türkiye Ticaret Sicili Gazetesi\" İktisat ve Ticaret Vekaleti tarafından Ankara'da çıkarılır. Madde 2 – İktisat ve Ticaret Vekaleti, Türkiye Ticaret Sicili Gazetesini doğrudan doğruya çıkarabileceği gibi 5590 sayılı kanunun 62 nci maddesinin (H) fıkrası gereğince kendi murakabe ve nezareti altında Ticaret ve Sanayi Odaları Birliği vasıtasiyle de çıkartabilir. Gazetenin idare, muamele ve hesap işlerini yürütmek üzere İktisat ve Ticaret Vekaletinde bir büro kurulur. Gazetenin idare şekli ile masraflarının icrası, gelirlerinin tahsili, kayıtlarının tanzimi ve mevcudatının muhafazası suretleri bir talimatname ile tesbit olunur. Madde 3 – Gazetede kanun veya nizamnamelerin derpiş ettiği diğer ilanlar ile mahkemeler veya diğer resmi merciler tarafından ticaret işlerine ait olmak üzere verilecek ilanlarda yayınlanır. Şu kadar ki, bu Gazete ile yayınlanması mecburi olmayan ilanların yayınlanması Gazete İdaresinin (Büro) bunları kabul etmiş olmasına bağlıdır. Bundan başka Gazete İdaresinin (Büro) uygun göreceği kayıt ve şartlar dairesinde ve resmi ilanlardan ayrı şekilde ve bu ilanlar için ayrılan kısma konulacak yazılar sona erdikten sonra gelmek üzere, hususi ilanlar dahi yayınlanabilir. Madde 4 – İflas ve konkordatoya ait kazai kararlar iflas memuru tarafından Türkiye Ticaret Sicili Gazetesi ile ilan ettirilebilir. Madde 5 – Gazeteye verilecek ilanlar ilgililer tarafından iadeli taahhütlü olarak posta ile Gazete İdaresine gönderilir. İlgililer Ankara'da iseler Gazete İdaresine verilip karşılığında ilanın verildiği tarihi ve ödenen parayı bildiren bir makbuz verilir. Gazete İdaresince, Ankara haricinde ilan kabul etmeğe salahiyetli temsilci bulundurulduğu takdirde bu temsilcinin ilanın alındığına dair ilgiliye vereceği makbuza ilanın alındığı tarihi yazması ve ilanı en geç ertesi iş günü posta ile Gazete İdaresine göndermesi mecburidir. Temsilcinin vereceği makbuzlarda tarihi yazılmamış veya okunaklı olarak gösterilmemiş veyahutta yukarda yazılı müddeti içinde postaya verilmemiş olmasından doğan bütün zararlardan ilgililere rücu hakkı mahfuz kalmak üzere Gazete İdaresi mesuldür. (Değişik : 30/6/1993 - 93/4603 K.) İlan, yazılı bir metnin bir yerden diğer bir yere ulaşmasına olanak veren faks ve benzeri iletişim araçlarıyla da Gazete İdaresine bildirilebilir. Madde 6 – Resmi ilanların Gazete İdaresine varması tarihinden itibaren en geç on gün içinde çıkan nüshalardan birinde yayınlanması mecburidir. Şu kadar ki, ilanın ilgili tarafından posta ile gönderilmiş olduğu hallerde on günlük müddetin işlemeğe başlaması için, ilan parasını karşılayacak miktarda paranın Gazete İdaresine yollanmış olduğunu gösteren posta ihbarnamesinin dahi aynı idareye ulaşmış olması şarttır. Bu müddet içinde yayınlanmadığı takdirde Gazete İdaresi ilgililerin, gecikmeden doğacak zararlarını ihtara hacet kalmaksızın tazmin ile mükelleftir. Madde 7 – Ticaret Sicili Gazetesi ticaret sicili memurlarına, icra ve iflas memurlarına ve iktisat ve ticaret vekilinin uygun göreceği diğer resmi makam ve mercilere parasız olarak gönderilir. Madde 8 – (Değişik : 30/6/1993 - 93/4603 K.) İlan ücret tarifeleri Sanayi ve Ticaret Bakanlığınca düzenlenir.Tarifelerde yapılacak değişiklikler, tarifelerin Türkiye Ticaret Sicili Gazetesinde yayımlandığı tarihten on gün sonra yürürlüğe girer. Madde 9 – (Değişik : 11/4/1996 - 96/8043 K.) Gazete İdaresi, Türkiye Ticaret Sicili Gazetesinin her sayısını, görüntü olarak erişebilmeye ve aslına uygun olarak çoğaltmaya imkan tanıyan sistemle elektronik (optik) ortamda arşivler. Mahkemeler, resmi makamlar ve ilgililerce istenen nüshalar Gazete İdaresince veya Gazete İdaresinin yetkili kılacağı ve kendisine elektronik iletişim ağları veya diskler (CD ROM) vasıtasıyla iletilmiş bulunan odalarca, onaylanarak istek sahiplerine verilir. Geçici Madde – Gazetenin ilk ilan tarifesi Resmi Gazete ile yayınlandığı tarihten itibaren mer'iyete girer. Geçici Madde - (Ek :11/4/1996 - 96/8043 K.) Gazetelerin, elektronik (optik) ortamda arşivlenmesi uygulamasına geçilinceye kadar mevcut sistemde arşivlenmesine devam olunur. Elektronik (optik) arşivlenme başlayınca, Türkiye Ticaret Sicili Gazetesi Nizamnamesinin yürürlüğe girdiği tarihten itibaren çıkarılmış olan tüm gazete sayıları da elektronik (optik) ortamda arşivlenir. Madde 10 – 6763 sayılı Türk Ticaret Kanununun mer'iyet ve tatbik şekli hakkındaki kanunun on ikincl maddesine dayanılarak hazırlanmış ve Şürayı Devletçe tetkik edilmiş olan bu Nizamname hükümleri 1/1/1957 tarihinden itibaren mer'iyete girer. Madde 11 – Bu Nizamname hükümlerini icraya İcra Vekilleri Heyeti memurdur. 28/12/1956 TARİH VE 4/8513 SAYILI BAKANLAR KURULU KARARI İLE YÜRÜRLÜĞE KONULAN TÜZÜĞE  EK VE DEĞİŞİKLİK GETİREN TÜZÜKLERİN  YÜRÜRLÜĞE GİRİŞ TARİHLERİNİ GÖSTEREN ÇİZELGE Ek ve Değişiklik Getiren Tüzüğü Yürürlüğe Koyan Kararnamenin Tarihi Numarası Farklı Tarihte Yürürlüğe Giren Maddeler Yürürlüğe Giriş Tarihi 30/6/1993 11/4/1996 93/4603 96/8043 - - 18/7/1993 26/4/1996 Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fturkiye-ticaret-sicili-gazetesi-nizamnamesi.html",
        "title": "",
        "target": "",
        "type": "internal"
      },
      {
        "text": "TÜRKİYE TİCARET SİCİLİ GAZETESİ NİZAMNAMESİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?turkiye-ticaret-sicili-gazetesi-nizamnamesi.html",
        "title": "",
        "target": "_top",
        "type": "internal"
      },
      {
        "text": "TÜRKİYE TİCARET SİCİLİ GAZETESİ NİZAMNAMESİ",
        "href": "http://www.mevzuat.gov.tr/MevzuatMetin/2.3.48513.pdf",
        "title": "",
        "target": "",
        "type": "external"
      },
      {
        "text": "KANUN-YÖNETMELİK V.S",
        "href": "kanun-yonetmelik-dizini.html",
        "title": "KANUN-YÖNETMELİK TÜZÜK V.S DİZİNİ",
        "target": "",
        "type": "internal"
      },
      {
        "text": "TEBLİĞ-GEN- BAKANLIKLARA AİT",
        "href": "tebligler-geneleler-dizini-bakanliklara-ait.html",
        "title": "TEBLİĞ-GEN- BAKANLIKLARA AİT ",
        "target": "",
        "type": "internal"
      },
      {
        "text": "İSTİSNA-MUAFİYETLER",
        "href": "istisna-muafiyet-dizini.html",
        "title": "İSTİSNA-MUAFİYETLER DİZİNİ",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI DİZİNİ",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "28/12/1956 TARİH VE 4/8513 SAYILI BAKANLAR KURULU KARARI İLE YÜRÜRLÜĞE KONULAN TÜZÜĞE  EK VE DEĞİŞİKLİK GETİREN TÜZÜKLERİN  YÜRÜRLÜĞE GİRİŞ TARİHLERİNİ GÖSTEREN ÇİZELGE"
          ],
          [
            "Ek ve Değişiklik Getiren Tüzüğü\nYürürlüğe Koyan Kararnamenin"
          ],
          [
            "Tarihi",
            "Numarası",
            "Farklı Tarihte\nYürürlüğe Giren Maddeler",
            "Yürürlüğe\nGiriş Tarihi"
          ],
          [
            "30/6/1993\n11/4/1996",
            "93/4603\n96/8043",
            "-\n-",
            "18/7/1993\n26/4/1996"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "TÜRKİYE TİCARET SİCİLİ GAZETESİ NİZAMNAMESİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>TÜRKİYE TİCARET SİCİLİ GAZETESİ NİZAMNAMESİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Bakanlar Kurulu Kararının Tarihi: 28.12.1956, No : 4/8513\" />\n\n   <link rel=\"canonical\" content=\"noterlikrehberi.net/rehber/index.html?turkiye-ticaret-sicili-gazetesi-nizamnamesi.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"turkiye-ticaret-sicili-gazetesi-nizamnamesi.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"TÜRKİYE TİCARET SİCİLİ GAZETESİ NİZAMNAMESİ\",\n\n   mailsubject: \"Tavsiye: Noterlik Rehberi - TÜRKİYE TİCARET SİCİLİ GAZETESİ NİZAMNAMESİ &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - TÜRKİYE TİCARET SİCİLİ GAZETESİ NİZAMNAMESİ &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"TURKIYE-TICARET-SICILI-GAZETESI-NIZAMNAMESI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"turkiye-ticaret-sicili-gazetesi-nizamnamesi.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?turkiye-ticaret-sicili-gazetesi-nizamnamesi.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?turkiye-ticaret-sicili-gazetesi-nizamnamesi.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?turkiye-ticaret-sicili-gazetesi-nizamnamesi.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?turkiye-ticaret-sicili-gazetesi-nizamnamesi.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fturkiye-ticaret-sicili-gazetesi-nizamnamesi.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>TÜRKİYE TİCARET SİCİLİ GAZETESİ NİZAMNAMESİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?turkiye-ticaret-sicili-gazetesi-nizamnamesi.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: center;\"><a href=\"http://www.mevzuat.gov.tr/MevzuatMetin/2.3.48513.pdf\" onclick=\"return HMTrackTopiclink(this);\" class=\"weblink\">TÜRKİYE TİCARET SİCİLİ GAZETESİ NİZAMNAMESİ</a></p>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; </span><span class=\"f_Templatebuton_9\" style=\"font-size: 13px;\"><a href=\"kanun-yonetmelik-dizini.html\" class=\"topiclink\" title=\"KANUN-YÖNETMELİK TÜZÜK V.S DİZİNİ\">KANUN-YÖNETMELİK V.S</a>  &nbsp; <a href=\"tebligler-geneleler-dizini-bakanliklara-ait.html\" class=\"topiclink\" title=\"TEBLİĞ-GEN- BAKANLIKLARA AİT&nbsp;\">TEBLİĞ-GEN- BAKANLIKLARA AİT </a>  &nbsp; <a href=\"istisna-muafiyet-dizini.html\" class=\"topiclink\" title=\"İSTİSNA-MUAFİYETLER DİZİNİ\">İSTİSNA-MUAFİYETLER</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI DİZİNİ\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><span style=\"font-size: 13px;\">&nbsp;</span></p>\n\n<p style=\"text-align: center;\"><span style=\"font-size: 13px;\">Bakanlar Kurulu Kararının Tarihi: 28.12.1956, No : 4/8513</span></p>\n\n<p style=\"text-align: center;\"><span style=\"font-size: 13px;\">Dayandığı Kanunun Tarihi : 29.6.1956, &nbsp; No :6763</span></p>\n\n<p style=\"text-align: center;\"><span style=\"font-size: 13px;\">Yayımlandığı R.Gazetenin Tarihi: 17.1.1957, &nbsp; No :9511</span></p>\n\n<p style=\"text-align: center;\"><span style=\"font-size: 13px;\"> Yayımlandığı Düsturun Tertibi: 3, &nbsp; Cildi : 38, &nbsp; S.176</span></p>\n\n<p style=\"text-align: center;\"><span style=\"font-size: 11px;\">&nbsp;</span></p>\n\n<p><span style=\"font-size: 13px; color: #000000;\">&nbsp;</span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 1 –</span><span style=\"font-size: 15px; font-family: 'Times New Roman',Times,Georgia,serif;\"> 6762 sayılı Türk Ticaret Kanunu hükümlerine göre ilan edilmesi gereken bütün Türkiyeye ait ticaret sicili kayıtlarının yayınlanmasına mahsus &quot;Türkiye Ticaret Sicili Gazetesi&quot; İktisat ve Ticaret Vekaleti tarafından Ankara'da çıkarılır.</span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 2 –</span><span style=\"font-size: 15px; font-family: 'Times New Roman',Times,Georgia,serif;\"> İktisat ve Ticaret Vekaleti, Türkiye Ticaret Sicili Gazetesini doğrudan doğruya çıkarabileceği gibi 5590 sayılı kanunun 62 nci maddesinin (H) fıkrası gereğince kendi murakabe ve nezareti altında Ticaret ve Sanayi Odaları Birliği vasıtasiyle de çıkartabilir.</span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Gazetenin idare, muamele ve hesap işlerini yürütmek üzere İktisat ve Ticaret Vekaletinde bir büro kurulur. </span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Gazetenin idare şekli ile masraflarının icrası, gelirlerinin tahsili, kayıtlarının tanzimi ve mevcudatının muhafazası suretleri bir talimatname ile tesbit olunur.</span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 3 –</span><span style=\"font-size: 15px; font-family: 'Times New Roman',Times,Georgia,serif;\"> Gazetede kanun veya nizamnamelerin derpiş ettiği diğer ilanlar ile mahkemeler veya diğer resmi merciler tarafından ticaret işlerine ait olmak üzere verilecek ilanlarda yayınlanır. </span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Şu kadar ki, bu Gazete ile yayınlanması mecburi olmayan ilanların yayınlanması Gazete İdaresinin (Büro) bunları kabul etmiş olmasına bağlıdır.</span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Bundan başka Gazete İdaresinin (Büro) uygun göreceği kayıt ve şartlar dairesinde ve resmi ilanlardan ayrı şekilde ve bu ilanlar için ayrılan kısma konulacak yazılar sona erdikten sonra gelmek üzere, hususi ilanlar dahi yayınlanabilir.</span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 4 –</span><span style=\"font-size: 15px; font-family: 'Times New Roman',Times,Georgia,serif;\"> İflas ve konkordatoya ait kazai kararlar iflas memuru tarafından Türkiye Ticaret Sicili Gazetesi ile ilan ettirilebilir. </span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 5 –</span><span style=\"font-size: 15px; font-family: 'Times New Roman',Times,Georgia,serif;\"> Gazeteye verilecek ilanlar ilgililer tarafından iadeli taahhütlü olarak posta ile Gazete İdaresine gönderilir. İlgililer Ankara'da iseler Gazete İdaresine verilip karşılığında ilanın verildiği tarihi ve ödenen parayı bildiren bir makbuz verilir. </span></p>\n\n<p style=\"margin: 4px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Gazete İdaresince, Ankara haricinde ilan kabul etmeğe salahiyetli temsilci bulundurulduğu takdirde bu temsilcinin ilanın alındığına dair ilgiliye vereceği makbuza ilanın alındığı tarihi yazması ve ilanı en geç ertesi iş günü posta ile Gazete İdaresine göndermesi mecburidir.</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Temsilcinin vereceği makbuzlarda tarihi yazılmamış veya okunaklı olarak gösterilmemiş veyahutta yukarda yazılı müddeti içinde postaya verilmemiş olmasından doğan bütün zararlardan ilgililere rücu hakkı mahfuz kalmak üzere Gazete İdaresi mesuldür.</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">(Değişik : 30/6/1993 - 93/4603 K.)</span><span style=\"font-size: 15px; font-family: 'Times New Roman',Times,Georgia,serif;\"> İlan, yazılı bir metnin bir yerden diğer bir yere ulaşmasına olanak veren faks ve benzeri iletişim araçlarıyla da Gazete İdaresine bildirilebilir. </span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 6 –</span><span style=\"font-size: 15px; font-family: 'Times New Roman',Times,Georgia,serif;\"> Resmi ilanların Gazete İdaresine varması tarihinden itibaren en geç on gün içinde çıkan nüshalardan birinde yayınlanması mecburidir. Şu kadar ki, ilanın ilgili tarafından posta ile gönderilmiş olduğu hallerde on günlük müddetin işlemeğe başlaması için, ilan parasını karşılayacak miktarda paranın Gazete İdaresine yollanmış olduğunu gösteren posta ihbarnamesinin dahi aynı idareye ulaşmış olması şarttır. Bu müddet içinde yayınlanmadığı takdirde Gazete İdaresi ilgililerin, gecikmeden doğacak zararlarını ihtara hacet kalmaksızın tazmin ile mükelleftir. </span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 7 –</span><span style=\"font-size: 15px; font-family: 'Times New Roman',Times,Georgia,serif;\"> Ticaret Sicili Gazetesi ticaret sicili memurlarına, icra ve iflas memurlarına ve iktisat ve ticaret vekilinin uygun göreceği diğer resmi makam ve mercilere parasız olarak gönderilir.</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 8 – (Değişik : 30/6/1993 - 93/4603 K.)</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif;\">İlan ücret tarifeleri Sanayi ve Ticaret Bakanlığınca düzenlenir.Tarifelerde yapılacak değişiklikler, tarifelerin Türkiye Ticaret Sicili Gazetesinde yayımlandığı tarihten on gün sonra yürürlüğe girer.</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 9 – (Değişik : 11/4/1996 - 96/8043 K.) </span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Gazete İdaresi, Türkiye Ticaret Sicili Gazetesinin her sayısını, görüntü olarak erişebilmeye ve aslına uygun olarak çoğaltmaya imkan tanıyan sistemle elektronik (optik) ortamda arşivler.</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Mahkemeler, resmi makamlar ve ilgililerce istenen nüshalar Gazete İdaresince veya Gazete İdaresinin yetkili kılacağı ve kendisine elektronik iletişim ağları veya diskler (CD ROM) vasıtasıyla iletilmiş bulunan odalarca, onaylanarak istek sahiplerine verilir.</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Geçici Madde –</span><span style=\"font-size: 15px; font-family: 'Times New Roman',Times,Georgia,serif;\"> Gazetenin ilk ilan tarifesi Resmi Gazete ile yayınlandığı tarihten itibaren mer'iyete girer.</span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Geçici Madde - (Ek :11/4/1996 - 96/8043 K.) </span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp; &nbsp;Gazetelerin, elektronik (optik) ortamda arşivlenmesi uygulamasına geçilinceye kadar mevcut sistemde arşivlenmesine devam olunur. Elektronik (optik) arşivlenme başlayınca, Türkiye Ticaret Sicili Gazetesi Nizamnamesinin yürürlüğe girdiği tarihten itibaren çıkarılmış olan tüm gazete sayıları da elektronik (optik) ortamda arşivlenir. </span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 10 –</span><span style=\"font-size: 15px; font-family: 'Times New Roman',Times,Georgia,serif;\"> 6763 sayılı Türk Ticaret Kanununun mer'iyet ve tatbik şekli hakkındaki kanunun on ikincl maddesine dayanılarak hazırlanmış ve Şürayı Devletçe tetkik edilmiş olan bu Nizamname hükümleri 1/1/1957 tarihinden itibaren mer'iyete girer. </span></p>\n\n<p style=\"margin: 3px 0 4px 0;\"><span style=\"font-size: 15px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 15px; font-family: 'Times New Roman',Times,Georgia,serif; font-weight: bold;\">Madde 11 –</span><span style=\"font-size: 15px; font-family: 'Times New Roman',Times,Georgia,serif;\"> Bu Nizamname hükümlerini icraya İcra Vekilleri Heyeti memurdur.</span></p>\n\n<p class=\"p_Normal\">&nbsp;</p>\n\n<div style=\"text-align: justify; text-indent: 0; padding: 0 0 0 0; margin: 0 0 0 0;\"><table style=\"width:100%; border:none; border-spacing:0; border-collapse:collapse;\">\n\n<tr>\n\n<td colspan=\"4\"  style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 12px; font-family: 'Times New Roman',Times,Georgia,serif; font-weight: bold;\">  &nbsp; 28/12/1956 TARİH VE 4/8513 SAYILI BAKANLAR KURULU KARARI İLE YÜRÜRLÜĞE KONULAN TÜZÜĞE  EK VE DEĞİŞİKLİK GETİREN TÜZÜKLERİN  YÜRÜRLÜĞE GİRİŞ TARİHLERİNİ GÖSTEREN ÇİZELGE</span></p>\n\n</td>\n\n</tr>\n\n<tr>\n\n<td colspan=\"4\"  style=\"vertical-align:top; padding:0; border:solid thin #000000;\"><p style=\"text-align: center; page-break-after: avoid;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">Ek ve Değişiklik Getiren Tüzüğü</span></p>\n\n<p style=\"text-align: center; page-break-after: avoid;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">Yürürlüğe Koyan Kararnamenin</span></p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\"> </span></p>\n\n<p style=\"text-align: center; page-break-after: avoid;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">Tarihi</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\"> </span></p>\n\n<p style=\"text-align: left; margin: 16px 0 4px 0;\"><span style=\"font-size: 15px; font-family: 'Times New Roman',Times,Georgia,serif; font-style: italic;\">Numarası</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">Farklı Tarihte</span></p>\n\n<p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">Yürürlüğe Giren Maddeler</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">Yürürlüğe</span></p>\n\n<p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif; font-weight: bold;\">Giriş Tarihi</span></p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">30/6/1993</span></p>\n\n<p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">11/4/1996</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">93/4603</span></p>\n\n<p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">96/8043</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">-</span></p>\n\n<p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">- </span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">18/7/1993</span></p>\n\n<p style=\"text-align: center;\"><span style=\"font-size: 15px; font-family: 'Times New Roman',Times,Georgia,serif;\">26/4/1996</span></p>\n\n</td>\n\n</tr>\n\n</table>\n\n</div>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"turkiye-ticaret-sicili-gazetesi-nizamnamesi.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:28:53.985525"
}