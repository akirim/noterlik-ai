{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\ulusal-bayram-genel-tatiller-hak-kanun.html",
    "title": "ULUSAL BAYRAM VE GENEL TATİLLER HAKKINDA KANUN",
    "description": "Kanun Numarası: 2429 Kabul Tarihi : 17/3/1981 Yayımlandığı R. Gazete : Tarih : 19/3/1981   Sayı : 17284       \tMadde 1 – 1923 yılında Cumhuriyetin ilan edildiği 29 Ekim gü",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ ULUSAL BAYRAM VE GENEL TATİLLER HAKKINDA KANUN Email Gönder ULUSAL BAYRAM VE GENEL TATİLLER HAKKINDA KANUN << Fihrist-Ana sayfa >> ULUSAL BAYRAM VE GENEL TATİLLER HAKKINDA KANUN KANUN-YÖNETMELİK V.S    TEBLİĞ-GEN- BAKANLIKLARA AİT     İSTİSNA-MUAFİYETLER    T.N.B MEVZUATI Kanun Numarası: 2429 Kabul Tarihi : 17/3/1981 Yayımlandığı R. Gazete : Tarih : 19/3/1981   Sayı : 17284 Madde 1 – 1923 yılında Cumhuriyetin ilan edildiği 29 Ekim günü Ulusal Bayramdır. Türkiye'nin içinde ve dışında Devlet adına yalnız bugün tören yapılır. Bayram 28 Ekim günü saat 13.00'ten itibaren başlar ve 29 Ekim günü devam eder. Madde 2 – Aşağıda sayılan resmi ve dini bayram günleri ile yılbaşı günü, 1 Mayıs günü ve 15 Temmuz günü genel tatil günleridir. (2) A) Resmi bayram günleri şunlardır: 1. (Değişik: 20/4/1983 - 2818/1 md.) 23 Nisan günü Ulusal Egemenlik ve Çocuk Bayramıdır. 2. 19 Mayıs günü Atatürk'ü Anma ve Gençlik ve Spor Bayramı günüdür. 3. 30 Ağustos günü Zafer Bayramıdır. B) Dini bayramlar şunlardır: 1. Ramazan Bayramı; Arefe günü saat 13.00'ten itibaren 3,5 gündür. 2. Kurban Bayramı; Arefe günü saat 13.00'ten itibaren 4,5 gündür. C) (Değişik: 25/10/2016-6752/2 md.) 1 Ocak günü yılbaşı tatili, 1 Mayıs günü Emek ve Dayanışma Günü ve 15 Temmuz günü Demokrasi ve Milli Birlik Günü tatilidir. D) (Değişik: 20/4/1983 - 2818/1 md.) Ulusal, resmi ve dini bayram günleri ile yılbaşı günü, 1 Mayıs günü ve 15 Temmuz günü resmi daire ve kuruluşlar tatil edilir. (1)(2) Bu Kanunda belirtilen Ulusal Bayram ve genel tatil günleri; Cuma günü akşamı sona erdiğinde müteakip Cumartesi gününün tamamı tatil yapılır. Mahiyetleri itibariyle sürekli görev yapması gereken kuruluşların özel kanunlarındaki hükümler saklıdır. 29 Ekim günü özel işyerlerinin kapanması zorunludur. Madde 3 – A) Hafta tatili Pazar günüdür. Bu tatil 35 saatten az olmamak üzere Cumartesi günü en geç saat 13.00'ten itibaren başlar. (1) Bu fıkraya; 22/4/2009 tarihli ve 5892 sayılı Kanunun 1 inci maddesiyle, “yılbaşı günü”  ibarelerinden sonra gelmek üzere “ve 1 Mayıs günü” ibaresi eklenmiş ve metne işlenmiştir. (2) 25/10/2016 tarihli ve 6752 sayılı Kanunun 2 nci maddesiyle, bu maddenin birinci fıkrasında yer alan “ve 1 Mayıs günü” ibareleri “, 1 Mayıs günü ve 15 Temmuz günü” olarak değiştirilmiştir. B) 394 sayılı Hafta Tatili Kanunu, 657 sayılı Devlet Memurları Kanunu, 926 sayılı Türk Silahlı Kuvvetleri Personel Kanunu, 1475 sayılı İş Kanunu ve diğer kanunlardaki hafta tatili ile ilgili hükümler saklıdır. C) Yemek, içmek, giyinmek gibi zaruri ihtiyaçların giderilmesi için alışveriş yapılan dükkan ve mağazalar hakkında Hafta Tatili Kanununun Cumartesi günüyle ilgili hükümleri uygulanmaz. Madde 4 – Ulusal ve resmi bayramlarda yapılacak törenler Milli Savunma, İçişleri, Dışişleri, Milli Eğitim, Gençlik ve Spor ve Kültür Bakanlıklarınca müştereken hazırlanacak bir yönetmelikle düzenlenir. Bu yönetmelik Kanunun yürürlüğe girdiği tarihten itibaren engeç üç ay içinde yayımlanır. Madde 5 – 27/5/1935 tarihli ve 2739 sayılı Ulusal Bayram ve Genel Tatiller Hakkında Kanun ile bu Kanunda değişiklik yapan kanunlar yürürlükten kaldırılmıştır. Geçici Madde 1 – (Ek:28/12/1999 - 4500/ 1 md.) 31 Aralık 1999 tarihi tam gün genel tatildir. Mahiyetleri itibarıyla sürekli görev yapması gereken kuruluşların özel kanunlarındaki hükümler saklıdır. Madde 6 – Bu Kanun yayımı tarihinde yürürlüğe girer. Madde 7 – Bu Kanun hükümlerini Bakanlar Kurulu yürütür. 17/3/1981 TARİHLİ VE 2429 SAYILI ANA KANUNA İŞLENEMEYEN HÜKÜMLER 1 – 22/4/2009 tarih ve 5892 Sayılı Kanunun geçici maddesi : Geçici Madde 1 – 1 Mayıs 2009 tarihinde kamu kurum ve kuruluşlarınca yapılması kararlaştırılan iş ve işlemler yürütülür. Kamu kurum ve kuruluşları bu iş ve işlemlerin yürütülmesi için gerekli tedbirleri alır. 2429 SAYILI KANUNA EK VE DEĞİŞİKLİK GETİREN MEVZUATIN VEYA ANAYASA MAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR LİSTE Değiştiren Kanunun/KHK’nin/ İptal Eden Anayasa Mahkemesi Kararının  Numarası 2429 sayılı Kanunun değişen veya iptal edilen maddeleri Yürürlüğe Giriş  Tarihi 2818 – 20/4/1983 4500 – 30/12/1999 5892 2, İşlenemeyen Hüküm 27/4/2009 6752 2 29/10/2016 Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fulusal-bayram-genel-tatiller-hak-kanun.html",
        "title": "",
        "target": "",
        "type": "internal"
      },
      {
        "text": "ULUSAL BAYRAM VE GENEL TATİLLER HAKKINDA KANUN",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?ulusal-bayram-genel-tatiller-hak-kanun.html",
        "title": "",
        "target": "_top",
        "type": "internal"
      },
      {
        "text": "ULUSAL BAYRAM VE GENEL TATİLLER HAKKINDA KANUN",
        "href": "http://www.mevzuat.gov.tr/MevzuatMetin/1.5.2429.pdf",
        "title": "",
        "target": "",
        "type": "external"
      },
      {
        "text": "KANUN-YÖNETMELİK V.S",
        "href": "kanun-yonetmelik-dizini.html",
        "title": "KANUN-YÖNETMELİK TÜZÜK V.S DİZİNİ",
        "target": "",
        "type": "internal"
      },
      {
        "text": "TEBLİĞ-GEN- BAKANLIKLARA AİT",
        "href": "tebligler-geneleler-dizini-bakanliklara-ait.html",
        "title": "TEBLİĞ-GEN- BAKANLIKLARA AİT ",
        "target": "",
        "type": "internal"
      },
      {
        "text": "İSTİSNA-MUAFİYETLER",
        "href": "istisna-muafiyet-dizini.html",
        "title": "İSTİSNA-MUAFİYETLER DİZİNİ",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI DİZİNİ",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "Değiştiren Kanunun/KHK’nin/ İptal Eden Anayasa Mahkemesi Kararının  Numarası",
            "2429 sayılı Kanunun değişen veya iptal edilen maddeleri",
            "Yürürlüğe Giriş  Tarihi"
          ],
          [
            "2818",
            "–",
            "20/4/1983"
          ],
          [
            "4500",
            "–",
            "30/12/1999"
          ],
          [
            "5892",
            "2, İşlenemeyen Hüküm",
            "27/4/2009"
          ],
          [
            "6752",
            "2",
            "29/10/2016"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "ULUSAL BAYRAM VE GENEL TATİLLER HAKKINDA KANUN"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>ULUSAL BAYRAM VE GENEL TATİLLER HAKKINDA KANUN</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Kanun Numarası: 2429 Kabul Tarihi : 17/3/1981 Yayımlandığı R. Gazete : Tarih : 19/3/1981 &nbsp; Sayı : 17284 &nbsp; &nbsp; &nbsp; \tMadde 1 – 1923 yılında Cumhuriyetin ilan edildiği 29 Ekim gü\" />\n\n   <link rel=\"canonical\" content=\"noterlikrehberi.net/rehber/index.html?ulusal-bayram-genel-tatiller-hak-kanun.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"ulusal-bayram-genel-tatiller-hak-kanun.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"ULUSAL BAYRAM VE GENEL TATİLLER HAKKINDA KANUN\",\n\n   mailsubject: \"Tavsiye: Noterlik Rehberi - ULUSAL BAYRAM VE GENEL TATİLLER HAKKINDA KANUN &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - ULUSAL BAYRAM VE GENEL TATİLLER HAKKINDA KANUN &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"ULUSAL-BAYRAM-GENEL-TATILLER-HAK-KANUN\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"ulusal-bayram-genel-tatiller-hak-kanun.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?ulusal-bayram-genel-tatiller-hak-kanun.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?ulusal-bayram-genel-tatiller-hak-kanun.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?ulusal-bayram-genel-tatiller-hak-kanun.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?ulusal-bayram-genel-tatiller-hak-kanun.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fulusal-bayram-genel-tatiller-hak-kanun.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>ULUSAL BAYRAM VE GENEL TATİLLER HAKKINDA KANUN</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?ulusal-bayram-genel-tatiller-hak-kanun.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: center;\"><a href=\"http://www.mevzuat.gov.tr/MevzuatMetin/1.5.2429.pdf\" onclick=\"return HMTrackTopiclink(this);\" class=\"weblink\">ULUSAL BAYRAM VE GENEL TATİLLER HAKKINDA KANUN</a></p>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; </span><span class=\"f_Templatebuton_9\" style=\"font-size: 13px;\"><a href=\"kanun-yonetmelik-dizini.html\" class=\"topiclink\" title=\"KANUN-YÖNETMELİK TÜZÜK V.S DİZİNİ\">KANUN-YÖNETMELİK V.S</a>  &nbsp; <a href=\"tebligler-geneleler-dizini-bakanliklara-ait.html\" class=\"topiclink\" title=\"TEBLİĞ-GEN- BAKANLIKLARA AİT&nbsp;\">TEBLİĞ-GEN- BAKANLIKLARA AİT </a>  &nbsp; <a href=\"istisna-muafiyet-dizini.html\" class=\"topiclink\" title=\"İSTİSNA-MUAFİYETLER DİZİNİ\">İSTİSNA-MUAFİYETLER</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI DİZİNİ\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p><span style=\"font-size: 12px; font-family: 'Times New Roman',Times,Georgia,serif;\">&nbsp;</span></p>\n\n<p style=\"text-align: center;\"><span style=\"font-size: 13px;\">Kanun Numarası: 2429</span></p>\n\n<p style=\"text-align: center;\"><span style=\"font-size: 13px;\">Kabul Tarihi : 17/3/1981</span></p>\n\n<p style=\"text-align: center;\"><span style=\"font-size: 13px;\">Yayımlandığı R. Gazete : Tarih : 19/3/1981 &nbsp; Sayı : 17284</span></p>\n\n<p style=\"text-align: center;\"><span style=\"font-family: 'Times New Roman',Times,Georgia,serif;\">&nbsp;</span></p>\n\n<p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"> &nbsp;</p>\n\n<p><span style=\"width:38px;display:inline-block\">&nbsp;</span><span style=\"font-weight: bold;\">Madde 1 – </span>1923 yılında Cumhuriyetin ilan edildiği 29 Ekim günü Ulusal Bayramdır. Türkiye'nin içinde ve dışında Devlet adına yalnız bugün tören yapılır. Bayram 28 Ekim günü saat 13.00'ten itibaren başlar ve 29 Ekim günü devam eder.</p>\n\n<p><span style=\"width:38px;display:inline-block\">&nbsp;</span><span style=\"font-weight: bold;\">Madde 2 – </span>Aşağıda sayılan resmi ve dini bayram günleri ile yılbaşı günü, 1 Mayıs günü ve 15 Temmuz günü genel tatil günleridir. <span style=\"vertical-align: super;\">(2)</span></p>\n\n<p><span style=\"width:38px;display:inline-block\">&nbsp;</span>A) Resmi bayram günleri şunlardır:</p>\n\n<p><span style=\"width:38px;display:inline-block\">&nbsp;</span><span style=\"font-weight: bold;\">1. (Değişik: 20/4/1983 - 2818/1 md.)</span> 23 Nisan günü Ulusal Egemenlik ve Çocuk Bayramıdır.</p>\n\n<p><span style=\"width:38px;display:inline-block\">&nbsp;</span>2. 19 Mayıs günü Atatürk'ü Anma ve Gençlik ve Spor Bayramı günüdür.</p>\n\n<p><span style=\"width:38px;display:inline-block\">&nbsp;</span>3. 30 Ağustos günü Zafer Bayramıdır.</p>\n\n<p><span style=\"width:38px;display:inline-block\">&nbsp;</span>B) Dini bayramlar şunlardır:</p>\n\n<p><span style=\"width:38px;display:inline-block\">&nbsp;</span>1. Ramazan Bayramı; Arefe günü saat 13.00'ten itibaren 3,5 gündür.</p>\n\n<p><span style=\"width:38px;display:inline-block\">&nbsp;</span>2. Kurban Bayramı; Arefe günü saat 13.00'ten itibaren 4,5 gündür.</p>\n\n<p><span style=\"width:38px;display:inline-block\">&nbsp;</span>C) <span style=\"font-weight: bold;\">(Değişik: 25/10/2016-6752/2 md.) </span>1 Ocak günü yılbaşı tatili, 1 Mayıs günü Emek ve Dayanışma Günü ve 15 Temmuz günü Demokrasi ve Milli Birlik Günü tatilidir.</p>\n\n<p><span style=\"width:38px;display:inline-block\">&nbsp;</span>D)<span style=\"font-weight: bold;\"> (Değişik: 20/4/1983 - 2818/1 md.) </span>Ulusal, resmi ve dini bayram günleri ile yılbaşı günü, 1 Mayıs günü ve 15 Temmuz günü resmi daire ve kuruluşlar tatil edilir.<span style=\"vertical-align: super;\"> (1)(2)</span></p>\n\n<p><span style=\"width:38px;display:inline-block\">&nbsp;</span>Bu Kanunda belirtilen Ulusal Bayram ve genel tatil günleri; Cuma günü akşamı sona erdiğinde müteakip Cumartesi gününün tamamı tatil yapılır.</p>\n\n<p><span style=\"width:38px;display:inline-block\">&nbsp;</span>Mahiyetleri itibariyle sürekli görev yapması gereken kuruluşların özel kanunlarındaki hükümler saklıdır.</p>\n\n<p><span style=\"width:38px;display:inline-block\">&nbsp;</span>29 Ekim günü özel işyerlerinin kapanması zorunludur.</p>\n\n<p><span style=\"width:38px;display:inline-block\">&nbsp;</span><span style=\"font-weight: bold;\">Madde 3 – </span>A) Hafta tatili Pazar günüdür. Bu tatil 35 saatten az olmamak üzere Cumartesi günü en geç saat 13.00'ten itibaren başlar.</p>\n\n<hr style=\"height:1px; color:#000000; border-width:0; background-color:#000000;\" /><p style=\"text-indent: -9px; margin: 0 0 0 9px;\"><span style=\"font-style: italic;\">(1) Bu fıkraya; 22/4/2009 tarihli ve 5892 sayılı Kanunun 1 inci maddesiyle, “yılbaşı günü” &nbsp;ibarelerinden sonra gelmek üzere “ve 1 Mayıs günü” ibaresi eklenmiş ve metne işlenmiştir.</span></p>\n\n<p style=\"text-indent: -19px; margin: 0 0 0 19px;\"><span style=\"font-style: italic;\">(2) 25/10/2016 tarihli ve 6752 sayılı Kanunun 2 nci maddesiyle, bu maddenin birinci fıkrasında yer alan “ve 1 Mayıs günü” ibareleri “, 1 Mayıs günü ve 15 Temmuz günü” olarak değiştirilmiştir.</span></p>\n\n<p style=\"text-align: center;\"> </p>\n\n<p>  &nbsp; &nbsp; &nbsp; &nbsp; &nbsp; B) 394 sayılı Hafta Tatili Kanunu, 657 sayılı Devlet Memurları Kanunu, 926 sayılı Türk Silahlı Kuvvetleri Personel Kanunu, 1475 sayılı İş Kanunu ve diğer kanunlardaki hafta tatili ile ilgili hükümler saklıdır.</p>\n\n<p>  &nbsp; &nbsp; &nbsp; &nbsp; &nbsp; &nbsp;C) Yemek, içmek, giyinmek gibi zaruri ihtiyaçların giderilmesi için alışveriş yapılan dükkan ve mağazalar hakkında Hafta Tatili Kanununun Cumartesi günüyle ilgili hükümleri uygulanmaz.</p>\n\n<p>  &nbsp; &nbsp; &nbsp; &nbsp; &nbsp;  <span style=\"font-weight: bold;\">Madde 4 – </span>Ulusal ve resmi bayramlarda yapılacak törenler Milli Savunma, İçişleri, Dışişleri, Milli Eğitim, Gençlik ve Spor ve Kültür Bakanlıklarınca müştereken hazırlanacak bir yönetmelikle düzenlenir. Bu yönetmelik Kanunun yürürlüğe girdiği tarihten itibaren engeç üç ay içinde yayımlanır.</p>\n\n<p>  &nbsp; &nbsp; &nbsp; &nbsp; &nbsp;  <span style=\"font-weight: bold;\">Madde 5 – </span>27/5/1935 tarihli ve 2739 sayılı Ulusal Bayram ve Genel Tatiller Hakkında Kanun ile bu Kanunda değişiklik yapan kanunlar yürürlükten kaldırılmıştır.</p>\n\n<p>  &nbsp; &nbsp; &nbsp; &nbsp; &nbsp;  <span style=\"font-weight: bold;\">Geçici Madde 1 – (Ek:28/12/1999 - 4500/ 1 md.)</span></p>\n\n<p>  &nbsp; &nbsp; &nbsp; &nbsp; &nbsp; &nbsp;31 Aralık 1999 tarihi tam gün genel tatildir.</p>\n\n<p>  &nbsp; &nbsp; &nbsp; &nbsp; &nbsp; &nbsp;Mahiyetleri itibarıyla sürekli görev yapması gereken kuruluşların özel kanunlarındaki hükümler saklıdır.</p>\n\n<p style=\"text-align: left;\"><span style=\"font-weight: bold;\">  &nbsp; &nbsp; &nbsp; &nbsp; &nbsp; &nbsp;Madde 6 – </span>Bu Kanun yayımı tarihinde yürürlüğe girer.</p>\n\n<p>  &nbsp; &nbsp; &nbsp; &nbsp; &nbsp;  <span style=\"font-weight: bold;\">Madde 7 – </span>Bu Kanun hükümlerini Bakanlar Kurulu yürütür.</p>\n\n<p style=\"text-align: left;\"><span style=\"font-size: 13px; font-family: 'Times New Roman',Times,Georgia,serif;\"> </span></p>\n\n<p style=\"text-align: center;\"><span style=\"font-size: 12px; font-family: 'Times New Roman',Times,Georgia,serif; font-weight: bold;\">17/3/1981 TARİHLİ VE 2429 SAYILI ANA KANUNA İŞLENEMEYEN HÜKÜMLER</span></p>\n\n<p><span style=\"font-size: 12px; font-family: 'Times New Roman',Times,Georgia,serif; font-style: italic;\">  &nbsp; &nbsp; &nbsp; &nbsp; &nbsp; &nbsp;1 – 22/4/2009 tarih ve 5892 Sayılı Kanunun geçici maddesi :</span></p>\n\n<p style=\"text-align: left;\"><span style=\"font-size: 12px; font-family: 'Times New Roman',Times,Georgia,serif;\">  &nbsp; &nbsp; &nbsp; &nbsp; &nbsp;  </span><span style=\"font-size: 12px; font-family: 'Times New Roman',Times,Georgia,serif; font-weight: bold;\">Geçici Madde 1 – </span><span style=\"font-size: 12px; font-family: 'Times New Roman',Times,Georgia,serif;\">1 Mayıs 2009 tarihinde kamu kurum ve kuruluşlarınca yapılması kararlaştırılan iş ve işlemler yürütülür. Kamu kurum ve kuruluşları bu iş ve işlemlerin yürütülmesi için gerekli tedbirleri alır.</span></p>\n\n<p style=\"text-align: left;\"><span style=\"font-size: 13px; color: #000000;\">&nbsp;</span></p>\n\n<p><span style=\"font-size: 12px; font-family: 'New York';\"> </span></p>\n\n<p style=\"text-align: center;\"><span style=\"font-size: 13px; font-family: Times,'Times New Roman',Georgia,serif; font-weight: bold;\">2429 </span><span style=\"font-size: 13px; font-family: 'Times New Roman',Times,Georgia,serif; font-weight: bold;\">SAYILI KANUNA EK VE DEĞİŞİKLİK GETİREN MEVZUATIN VEYA ANAYASA MAHKEMESİ TARAFINDAN İPTAL EDİLEN HÜKÜMLERİN YÜRÜRLÜĞE GİRİŞ TARİHİNİ GÖSTERİR LİSTE</span></p>\n\n<p style=\"text-indent: -9px; margin: 0 0 0 9px;\"><span style=\"font-size: 13px; color: #000000;\">&nbsp;</span></p>\n\n<div style=\"text-align: justify; text-indent: 0; padding: 0 0 0 0; margin: 0 0 0 0;\"><table style=\"width:100%; border:none; border-spacing:0; border-collapse:collapse;\">\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 12px; font-family: 'Times New Roman',Times,Georgia,serif; font-weight: bold;\">Değiştiren Kanunun/KHK’nin/ İptal Eden Anayasa Mahkemesi Kararının &nbsp;Numarası</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"><span style=\"font-size: 12px; font-family: 'Times New Roman',Times,Georgia,serif; font-weight: bold;\">2429 sayılı Kanunun değişen veya iptal edilen maddeleri</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p style=\"text-align: center;\"><span style=\"font-size: 12px; font-family: 'Times New Roman',Times,Georgia,serif; font-weight: bold;\">Yürürlüğe Giriş &nbsp;Tarihi</span></p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">2818</span></p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">–</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">20/4/1983</span></p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">4500</span></p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif; font-style: italic;\">–</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">30/12/1999</span></p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif; font-style: italic;\">5892</span></p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">2, İşlenemeyen Hüküm</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">27/4/2009</span></p>\n\n</td>\n\n</tr>\n\n<tr>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">6752</span></p>\n\n</td>\n\n<td style=\"vertical-align:middle; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">2</span></p>\n\n</td>\n\n<td style=\"vertical-align:top; padding:0; border:solid thin #000000;\"><p style=\"text-align: center;\"><span style=\"font-size: 13px; font-family: Times,'Times New Roman',Georgia,serif;\">29/10/2016</span></p>\n\n</td>\n\n</tr>\n\n</table>\n\n</div>\n\n<p style=\"text-align: left;\"><span style=\"font-size: 13px; color: #000000;\">&nbsp;</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"ulusal-bayram-genel-tatiller-hak-kanun.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:28:57.089780"
}