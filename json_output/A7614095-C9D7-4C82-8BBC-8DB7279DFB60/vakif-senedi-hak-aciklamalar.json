{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\vakif-senedi-hak-aciklamalar.html",
    "title": "VAKIF-SENEDİ-HAK-AÇIKLAMALAR",
    "description": "TAVSİYELER - ÖNERİLER  Harçlar Kanunu'nun 44/2. maddesiyle, bütün imzaların tasdikinin kanunen şart koşulduğu durumlarda (örneğin şirket sözleşmelerinde olduğu gibi), her bir",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ VAKIF-SENEDİ-HAK-AÇIKLAMALAR Email Gönder VAKIF-SENEDİ-HAK-AÇIKLAMALAR << Fihrist-Ana sayfa >> VAKIF-SENEDİ-HAK-AÇIKLAMALAR VAKIF SENETLERİ    VAKIF SENEDİ TADİLİ    17 SAYILI GENELGE    37 SAYILI GENELGE    VAKIF MEVZUATI TAVSİYELER - ÖNERİLER Harçlar Kanunu'nun 44/2. maddesiyle, bütün imzaların tasdikinin kanunen şart koşulduğu durumlarda (örneğin şirket sözleşmelerinde olduğu gibi), her bir imzanın temsil nazara alınmadan ayrı ayrı sayılması gerekir ise de, vakıf kuruluşu ile ilgili olarak Medeni Kanun'la böyle bir zorunluluk getirilmediğinin; dolayısıyla da bazı kurucuların verdikleri vekaletle tek bir şahıs tarafından temsil edilip, tek bir imzanın harcını ödeyebileceklerinin bilinmesi, Vakfa sermaye olması için konulan mallar için değer gösterilmiş ise bu meblağın da harç ve damga vergisine matrah yapılması; bunların değeri belirtilmemiş ise, nakdi sermaye değerine göre tahakkuk yapılması, Vakıf senedinde değer belirtmenin isteğe bağlı hale getirildiği durumların bu kuralın istisnası olduğunun, Harçlar Kanunu'nun 2 sayılı Tarifesinin 11/11. maddesi ile vakıfların, diğer bir kısım işlemlerle bu kapsamda sayıldığının bilinmesi, Noterlik Ücret Tarifesi'nin 2. maddesi sarahatine ve Tarifenin uygulanmasına mütedair Bakanlık HİGM'nin 27/12/1972 gün ve 96/15-40735 sayılı Mütalaalarına göre, Re'sen düzenlenen vasiyetnamelerle, vakıf senetlerinden düzenleme ücreti dışında, harca bağlı olarak ayrıca noter ücreti alınmaması icabettiği, Noterlik Ücret Tarifesi'nin 2. maddesinin 1991 ve sonrası yıllarda uygulanan yeni şekline göre; düzenleme ücreti alınması gereken vasiyetname ve vakıf senetlerinden düzenleme ücreti ile harca göre alınacak ücretin karşılaştırılması suretiyle, bunlardan hangisi fazla ise yalnızca onun alınması gerektiği, Türk Medeni Kanunu'na göre Kurulan Vakıflar Hakkındaki Tüzük'ün 5. maddesi gereğince, Resmi senetle kurulan vakıflarda senedi düzenleyen noterin, Resmi senedin bir örneğini 7 gün içinde Vakıflar Genel Müdürlüğüne göndermeye mecbur olduğunun bilinmesi, Vakıf senetleri, münderecatları itibariyle taahhütname ve mukavelename niteliğinde bulunduğundan, mezkur kağıtların değer ihtiva edenlerinden Tarifenin I/1. maddesi uyarınca imza başına binde 0,9 harç, Damga Vergisi Kanunu'nun 1 sayılı Tablosunun I/1-a bendi gereğince binde 7,5 nispetinde damga vergisi alınması gerektiği Menkul veya gayrimenkul bir mal vakfa sermaye olarak konulsa bile yasa gereği değer gösterme zorunluluğu bulunmadığının, Harçlar Kanunu'na bağlı 2 sayılı Tarifenin II/11. maddesinin buna imkan verdiğinin bilinmesi, Vakıf Kurucu imzasının Tasdiki-Bir Kısım Kurucuların Bir Şahıs Tarafından Temsili- İmza Sayısı: Harç Adapazarı ... Vakfının kuruluşu ile ilgili işlem, 8 asil ile diğer kuruculardan 52’sini temsilen A, 26’sının vekili olarak B, 71’inin vekili sıfatıyla C tarafından imzalanınca (8+52+26+71 = 157) imza üzerinden harç ve noter ücreti tahsil edildiği görülmüş, ücret fazlalığı konusunda yasal gereği ifa ettirilmiştir. Harçlar Kanunu’nun 44/2. maddesiyle, bütün imzaların tasdikinin kanunen şart koşulduğu durumlarda (örneğin şirket sözleşmelerinde olduğu gibi), her bir imzanın temsil nazara alınmadan ayrı ayrı sayılması gerekir ise de, vakıf kuruluşu ile ilgili olarak Medeni Kanun’la böyle bir zorunluluk getirilmediğinin; dolayısıyla da bazı kurucuların verdikleri vekaletle tek bir şahıs tarafından temsil edilip, tek bir imzanın harcını ödeyebileceklerinin bilinmesi, Vakıf Kuruluşu: Parasal Sermaye-Değerli Ayni Sermaye-Değersiz İşlem Sayma-Harç ve Damga Vergisi ... sayılı işlemle, 6 şahıs 5.000.000 TL nakit yanında 25.000.000 liralık da ayni sermaye koyarak bir vakıf oluşturdukları halde, değere bakılmaksızın 15.000 TL harç 1.500 TL damga vergisi bedeli tahakkuk ve tahsil edildiği belirlenmiş, Birlikte hesaplanan 60.000 liralık harç, 148.500          liralık damga vergisi eksikliği tamamlattırılmıştır. TNB’ nin 1976/21 sayılı Genelgesi’nde izah edilen, MB.GGM’ nin 24/02/1976 tarih ve 2101104-940/9744 sayılı Mütalaaları’nda da açıklandığı üzere, Vakıf senetleri, münderecatları itibariyle taahhütname ve mukavelename niteliğinde bulunduğundan, mezkür kağıtların değer ihtiva edenlerinden imza başına binde 0.90 harç, binde 7.5 nispetinde de damga vergisi alınması, Vakfa sermaye olması için konulan mallar için değer gösterilmiş ise bu meblağın da harç ve damga vergisine matrah yapılması; bunların değeri belirtilmemiş ise, nakdi sermaye değerine göre tahakkuk yapılması, Harçlar Kanunu’nun 42, Damga Vergisi Kanunu’nun 11. maddeleri uyarınca, menkul ve gayrimenkul mallarla ilgili taahhüt ve sözleşmelerde değer gösterilmesi zorunlu ise de, bu yasalara bağlı Tarife ve Tablolarda değer belirtmenin isteğe bağlı hale getirildiği durumların bu kuralın istisnası olduğunun, Harçlar Kanunu’nun 2 sayılı Tarifesinin 11/11. maddesi ile vakıfların, diğer bir kısım işlemlerle bu kapsamda sayıldığının bilinmesi, Vakıf Senedi: Düzenleme İşlem-Ücret ... sayılı vakıf senedi düzenlenmesi işi ile ilgili olarak, düzenleme ücretinin alınmadığı, vakıf senedinde belirtilen miktara göre tahakkuk ettirilen harca bağlı olarak noter ücreti tahakkuk ve tahsili cihetine gidildiği saptanmıştır. İşlem tarihinde yürürlükte olan Noterlik Ücret Tarifesi’nin 2. maddesi uyarınca, o tarih itibarıyla vakıf senedi düzenlenmesinden... TL düzenleme ücreti alınması icabettiğinin, Noterlik Ücret Tarifesi’nin 2. maddesi sarahatine ve Tarifenin uygulanmasına mütedair Bakanlık HİGM’ nin 27/12/1972 gün ve 96/15-40735 sayılı Mütalaalarına göre, Re'sen düzenlenen vasiyetnamelerle, vakıf senetlerinden düzenleme ücreti dışında, harca bağlı olarak ayrıca noter ücreti alınmaması icabettiğinin, Noterlik Ücret Tarifesi’nin 2. maddesinin 1991 ve sonrası yıllarda uygulanan yeni şekline göre; düzenleme ücreti alınması gereken vasiyetname ve vakıf senetlerinden düzenleme ücreti ile harca göre alınacak ücretin karşılaştırılması suretiyle, bunlardan hangisi fazla ise yalnızca onun alınması gerektiğinin, Hatırdan çıkarılmaması, Vakıf Senedi: Tescil-Tescil Edecek Merci-Tescil Ücreti ... sayılı Aksel Vakfının kuruluşuna ait işlemin yapılması üzerine, diğer harç ve ücretler yanında tescil ücreti de alınıp, vakfın noterlikte tescil olunduğu, senedin bir örneğinin idareye gönderilmediği belirlenmiştir. Türk Medeni Kanunu'nun 104. maddesi uyarınca kurulacak vakıflar, vakfın yerleşim yeri Hukuk Mahkemesi nezdindeki sicile tescil ile tüzel kişilik kazanacaklarından, bunların ayrıca noterlikte tescillerine ve dolayısıyla tescil ücreti alınmasına gerek bulunmadığının, Türk Medeni Kanunu’na göre Kurulan Vakıflar Hakkındaki Tüzük’ün 5. maddesi gereğince, Resmi senetle kurulan vakıflarda senedi düzenleyen noterin, resmi senedin bir örneğini 7 gün içinde Vakıflar Genel Müdürlüğüne göndermeye mecbur olduğunun bilinmesi, Vakıf Kuruluşu: Değerli İşlem-Maktu Harç Ve Damga Vergisi Alma 12 kurucu üye tarafından 30.000.000 TL nakit tahsisi suretiyle kurulan, Buca Evka 1.Konut Malikleri ve Sakinleri Yardımlaşma Vakfının kuruluşa ait 1988/... sayılı düzenleme işlemden, maktu 2.500.-harç, 1.500 TL damga vergisi karşılığı alındığı belirlenmiş, birlikte hesaplanan 177.500 liralık harç ile 148.500 liralık damga vergisi noksanlığı tamamlattırılmıştır. TNB’ nin 1976/21 sayılı Genelgesi’nde izah edilen, MGB.GGM’ nin 24/2/1976 tarih ve 2101104-940/9744 sayılı Mütalaası’nda açıklandığı üzere, vakıf senetleri, münderecatları itibariyle taahhütname ve mukavelename niteliğinde bulunduğundan, mezkür kağıtların değer ihtiva edenlerinden Tarifenin I/1. maddesi uyarınca imza başına binde 0,9 harç, Damga Vergisi Kanunu’nun 1 sayılı Tablosunun I/1-a bendi gereğince binde 7,5 nispetinde damga vergisi alınması gerektiğinin hatırdan çıkarılmaması, Vakıf Senedi: Değerli İşlem-Değersiz İşlemin Harç ve Damga Vergisini Alma ... sayılı 250.000.000 TL sermayeli 3 imzalı vakıf senedinin tanziminde maktu ... TL harç, ... TL damga vergisi alındığı saptanmıştır. (6, 8 ) TNB’ nin 1989/104 sayılı genelgesinde izah edilen Maliye Bakanlığı GGM’ nin 20/11/1989 tarih ve HARÇ : 2232314/198 /85013 sayılı mütalaaları’nda da açıklandığı veçhile, belli bir değer ihtiva eden vakıf senetlerinden imza başına binde 0.90 harç ve binde 7.5 nispetinde damga vergisi tahakkuk ettirilmesi, 27/11/1980 tarihinde yayımlanan ve 492 sayılı Yasa’yı değiştiren 2345 sayılı Kanun’la 2 sayılı Tablonun II/11. maddesine \"belli bir meblağı ihtiva etmeyen” ibaresinin eklendiğinin vakıf senetlerinden değerli veya değersiz oluşlarına göre farklı şekilde harç ve damga vergisi tahsili gerektiğinin, menkul veya gayrimenkul bir mal vakfa sermaye olarak konulsa bile yasa gereği değer gösterme zorunluluğu bulunmadığının, Harçlar Kanunu’na bağlı 2 sayılı Tarifenin II/11. maddesinin buna imkan verdiğinin bilinmesi, Vakıf kurma iradesi, noterde düzenleme şeklinde yapılacak bir Resmi senetle veya ölüme bağlı tasarrufla açıklanır. Ancak vakfın kurulması için yetkili asliye hukuk mahkemesine başvurularak tescilinin sağlanması gereklidir. Vakıf, yerleşim yeri mahkemesi nezdinde tutulan sicile tescil ile tüzel kişilik kazanır. Resmi senetle vakıf kurma işlemi temsilci aracılığıyla yapılabilir. Ancak, temsil yetkisinin noterlikçe düzenlenmiş bir belgeyle verilmiş olması ve bu belgede vakfın amacı ile özgülenecek mal ve hakların belirlenmiş bulunması gereklidir. Vakıf senedinin içeriği; Türk Medeni Kanununun 106. maddesi gereğince, vakıf senedinde vakfın adının, amacının, bu amaca özgülenen mal ve hakların, vakfın örgütlenme ve yönetim şeklinin ile yerleşim yerinin gösterilmesi zorunludur. a) Vakfın adı; kanuna ahlaka adaba aykırı olmamalı ve vakfın amaçları ile uyumlu olmalıdır. Üçüncü kişileri vakfın amacı konusunda yanıltıcı ya da yanlış çağırışımlar uyandıracak isimler verilemez. Her hangi bir kamu kurum ya da kuruluşunun ismi kullanılamaz. b) Vakfın amacı; Hukuka uygun, belirli, anlaşılabilir olmalı ve süreklilik arz etmelidir. c) Özgülenen mal ve haklar; kurucuya ait olmalı ve amacı en azından başlangıç itibari ile gerçekleştirmeye yetmelidir. Özgülenen malvarlığı nakit ise paranın vakıf adına Türkiyede kurulu bir bankaya  kuruculardan birinin hesabına yatırılıp, vakıf adına bloke edilerek dekontunun tescil başvurusu yapılan mahkemeye ibrazı, taşınmaz ya da taşınır bir malvarlığı ise değer tespitinin mahkemece yaptırılması ve ilgili sicillerine (tapu sicili, trafik sicili gibi) vakıf adına tescili sağlanmalıdır. Vakfın kurulması ile özgülenen mal ve haklar vakıf tüzel kişiliğine geçer. d) Organları; Vakfın bir yönetim organı olması zorunludur. Vakfın işleyişinin kolaylaşması açısından, amacının kapsamına ve faaliyetlerine uygun olarak mütevelli heyeti, yönetim organı ve bir denetim birimi olması uygun olur. Bu sayılan organlar dışında onur kurulu,araştırma kurulu, çalışma kurulu gibi vakfın yönetimi ile ilgili olmayan kurulların vakıf organları arasında gösterilmemesi gerekir. Vakfın organlarının kaç kişiden oluşacağı, toplantı ve karar yeter sayılarının senet metninde gösterilmesi, organların görev ve yetki sınırlarının yeterince belirtilmesi halinde, vakfın işleyişinde sıkıntıya düşülmesinin önüne geçilmiş olur. Vakıf organlarında kamu görevlileri görev unvanlarını kullanarak görev alamaz. e) Vakfın yerleşim yeri; vakfın faaliyetlerini yürüttüğü merkezin bulunduğu yerdir. Vakıf senedinde gösterilecek adresin açık olarak ayrıntılı şekilde yazılması zorunludur. Vakfın tescili Vakfın tesciline ilişkin açılan davada mahkemece davanın reddine ya da vakfın tesciline ilişkin vereceği karar, tebliğ tarihinden başlayarak bir ay içinde, başvuran veya Vakıflar Genel Müdürlüğü tarafından temyiz edilebilir. Aynı şekilde, vakfın kurulmasını engelleyen sebeplerin varlığı halinde, Vakıflar Genel Müdürlüğü veya ilgililer, iptal davası açabilirler. Vakıf senedinin Asliye Hukuk mahkemesine sunulması ve mahkeme tarafından  tescilin yapılması gerekmektedir. Tesciline karar verilen vakıf, vakfın yerleşim yeri mahkemesi nezdinde tutulan sicile tescil edilir. Yerleşim yeri mahkemesinin yapacağı bildirim üzerine vakıf, Vakıflar Genel Müdürlüğünce merkezi sicile kaydolunur ve Resmi Gazete ile ilan olunur. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "VAKIF-SENEDİ-HAK-AÇIKLAMALAR",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fvakif-senedi-hak-aciklamalar.html",
        "title": "",
        "target": "",
        "type": "internal"
      },
      {
        "text": "VAKIF-SENEDİ-HAK-AÇIKLAMALAR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?vakif-senedi-hak-aciklamalar.html",
        "title": "",
        "target": "_top",
        "type": "internal"
      },
      {
        "text": "VAKIF SENETLERİ",
        "href": "vakif-senetleri.html",
        "title": "VAKIF SENETLERİ",
        "target": "",
        "type": "internal"
      },
      {
        "text": "VAKIF SENEDİ TADİLİ",
        "href": "vakif-sened-tadili.html",
        "title": "VAKIF SENEDİ TADİLİ",
        "target": "",
        "type": "internal"
      },
      {
        "text": "17 SAYILI GENELGE",
        "href": "temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html",
        "title": "TEMSİL, İMZA ONAYLAMASI VE İMZA SİRKÜLERİ İŞLEMLERİ (DERNEKLER, VAKIFLAR VE DİĞER BAZI KURUM VE KURULUŞLARDA) HAK. BİRLEŞTİRİLMİŞ 17 SAYILI GENELGE",
        "target": "",
        "type": "internal"
      },
      {
        "text": "37 SAYILI GENELGE",
        "href": "vakif-senedi-hak-birlestirilmis-37-sayili-genelge.html",
        "title": "VAKIF SENEDİ HAK.BİRLEŞTİRİLMİŞ 37 SAYILI GENELGE",
        "target": "",
        "type": "internal"
      },
      {
        "text": "VAKIF MEVZUATI",
        "href": "vakif-mevzuati.html",
        "title": "VAKIF-MEVZUATI",
        "target": "",
        "type": "internal"
      },
      {
        "text": "Türk Medeni Kanunu'nun 104. maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Türk Medeni Kanununun 106. maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "VAKIF-SENEDİ-HAK-AÇIKLAMALAR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>VAKIF-SENEDİ-HAK-AÇIKLAMALAR</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TAVSİYELER - ÖNERİLER &nbsp;Harçlar Kanunu'nun 44/2. maddesiyle, bütün imzaların tasdikinin kanunen şart koşulduğu durumlarda (örneğin şirket sözleşmelerinde olduğu gibi), her bir\" />\n\n   <link rel=\"canonical\" content=\"noterlikrehberi.net/rehber/index.html?vakif-senedi-hak-aciklamalar.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"vakif-senedi-hak-aciklamalar.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"VAKIF-SENEDİ-HAK-AÇIKLAMALAR\",\n\n   mailsubject: \"Tavsiye: Noterlik Rehberi - VAKIF-SENEDİ-HAK-AÇIKLAMALAR &nbsp; &nbsp;VAKIF SENETLERİ&nbsp; &nbsp;VAKIF SENEDİ TADİLİ&nbsp; &nbsp;17 SAYILI GENELGE&nbsp; &nbsp;37 SAYILI GENELGE&nbsp; &nbsp;VAKIF MEVZUATI\",\n\n   sharesubject: \"Noterlik Rehberi - VAKIF-SENEDİ-HAK-AÇIKLAMALAR &nbsp; &nbsp;VAKIF SENETLERİ&nbsp; &nbsp;VAKIF SENEDİ TADİLİ&nbsp; &nbsp;17 SAYILI GENELGE&nbsp; &nbsp;37 SAYILI GENELGE&nbsp; &nbsp;VAKIF MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"VAKIF-SENEDI-HAK-ACIKLAMALAR\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"vakif-senedi-hak-aciklamalar.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?vakif-senedi-hak-aciklamalar.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?vakif-senedi-hak-aciklamalar.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?vakif-senedi-hak-aciklamalar.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?vakif-senedi-hak-aciklamalar.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fvakif-senedi-hak-aciklamalar.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>VAKIF-SENEDİ-HAK-AÇIKLAMALAR</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?vakif-senedi-hak-aciklamalar.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">VAKIF-SENEDİ-HAK-AÇIKLAMALAR</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"vakif-senetleri.html\" class=\"topiclink\" title=\"VAKIF SENETLERİ\">VAKIF SENETLERİ</a>  &nbsp; <a href=\"vakif-sened-tadili.html\" class=\"topiclink\" title=\"VAKIF SENEDİ TADİLİ\">VAKIF SENEDİ TADİLİ</a>  &nbsp; <a href=\"temsil-imza-onaylamasi-ve-imza-sirkuleri-dernek-vakif-diger-kurum-kuruluslarda-birlestirilmis-17-sayili-genelge.html\" class=\"topiclink\" title=\"TEMSİL, İMZA ONAYLAMASI VE İMZA SİRKÜLERİ İŞLEMLERİ (DERNEKLER, VAKIFLAR VE DİĞER BAZI KURUM VE KURULUŞLARDA) HAK. BİRLEŞTİRİLMİŞ 17 SAYILI GENELGE\">17 SAYILI GENELGE</a>  &nbsp; <a href=\"vakif-senedi-hak-birlestirilmis-37-sayili-genelge.html\" class=\"topiclink\" title=\"VAKIF SENEDİ HAK.BİRLEŞTİRİLMİŞ 37 SAYILI GENELGE\">37 SAYILI GENELGE</a>  &nbsp; <a href=\"vakif-mevzuati.html\" class=\"topiclink\" title=\"VAKIF-MEVZUATI\">VAKIF MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\"> </span><span class=\"f_Arial12\" style=\"font-weight: bold;\">TAVSİYELER - ÖNERİLER</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Harçlar Kanunu'nun 44/2. maddesiyle, bütün imzaların tasdikinin kanunen şart koşulduğu durumlarda (örneğin şirket sözleşmelerinde olduğu gibi), her bir imzanın temsil nazara alınmadan ayrı ayrı sayılması gerekir ise de, vakıf kuruluşu ile ilgili olarak Medeni Kanun'la böyle bir zorunluluk getirilmediğinin; dolayısıyla da bazı kurucuların verdikleri vekaletle tek bir şahıs tarafından temsil edilip, tek bir imzanın harcını ödeyebileceklerinin bilinmesi,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"> &nbsp; &nbsp;Vakfa sermaye olması için konulan mallar için değer gösterilmiş ise bu meblağın da harç ve damga vergisine matrah yapılması; bunların değeri belirtilmemiş ise, nakdi sermaye değerine göre tahakkuk yapılması, &nbsp;</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakıf senedinde değer belirtmenin isteğe bağlı hale getirildiği durumların bu kuralın istisnası olduğunun, Harçlar Kanunu'nun 2 sayılı Tarifesinin 11/11. maddesi ile vakıfların, diğer bir kısım işlemlerle bu kapsamda sayıldığının bilinmesi, </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Ücret Tarifesi'nin 2. maddesi sarahatine ve Tarifenin uygulanmasına mütedair Bakanlık HİGM'nin 27/12/1972 gün ve 96/15-40735 sayılı Mütalaalarına göre, Re'sen düzenlenen vasiyetnamelerle, vakıf senetlerinden düzenleme ücreti dışında, harca bağlı olarak ayrıca noter ücreti alınmaması icabettiği, </span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Ücret Tarifesi'nin 2. maddesinin 1991 ve sonrası yıllarda uygulanan yeni şekline göre; düzenleme ücreti alınması gereken vasiyetname ve vakıf senetlerinden düzenleme ücreti ile harca göre alınacak ücretin karşılaştırılması suretiyle, bunlardan hangisi fazla ise yalnızca onun alınması gerektiği, </span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türk Medeni Kanunu'na göre Kurulan Vakıflar Hakkındaki Tüzük'ün 5. maddesi gereğince, Resmi senetle kurulan vakıflarda senedi düzenleyen noterin, Resmi senedin bir örneğini 7 gün içinde Vakıflar Genel Müdürlüğüne göndermeye mecbur olduğunun bilinmesi, </span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakıf senetleri, münderecatları itibariyle taahhütname ve mukavelename niteliğinde bulunduğundan, mezkur kağıtların değer ihtiva edenlerinden Tarifenin I/1. maddesi uyarınca imza başına binde 0,9 harç, Damga Vergisi Kanunu'nun 1 sayılı Tablosunun I/1-a bendi gereğince binde 7,5 nispetinde damga vergisi alınması gerektiği </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Menkul veya gayrimenkul bir mal vakfa sermaye olarak konulsa bile yasa gereği değer gösterme zorunluluğu bulunmadığının, Harçlar Kanunu'na bağlı 2 sayılı Tarifenin II/11. maddesinin buna imkan verdiğinin bilinmesi,</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakıf Kurucu imzasının Tasdiki-Bir Kısım Kurucuların Bir Şahıs Tarafından Temsili- İmza Sayısı: Harç</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Adapazarı ... Vakfının kuruluşu ile ilgili işlem, 8 asil ile diğer kuruculardan 52’sini temsilen A, 26’sının vekili olarak B, 71’inin vekili sıfatıyla C tarafından imzalanınca (8+52+26+71 = 157) imza üzerinden harç ve noter ücreti tahsil edildiği görülmüş, ücret fazlalığı konusunda yasal gereği ifa ettirilmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Harçlar Kanunu’nun 44/2. maddesiyle, bütün imzaların tasdikinin kanunen şart koşulduğu durumlarda (örneğin şirket sözleşmelerinde olduğu gibi), her bir imzanın temsil nazara alınmadan ayrı ayrı sayılması gerekir ise de, vakıf kuruluşu ile ilgili olarak Medeni Kanun’la böyle bir zorunluluk getirilmediğinin; dolayısıyla da bazı kurucuların verdikleri vekaletle tek bir şahıs tarafından temsil edilip, tek bir imzanın harcını ödeyebileceklerinin bilinmesi, </span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">Vakıf Kuruluşu: Parasal Sermaye-Değerli Ayni Sermaye-Değersiz İşlem Sayma-Harç ve Damga Vergisi</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">... sayılı işlemle, 6 şahıs 5.000.000 TL nakit yanında 25.000.000 liralık da ayni sermaye koyarak bir vakıf oluşturdukları halde, değere bakılmaksızın 15.000 TL harç 1.500 TL damga vergisi bedeli tahakkuk ve tahsil edildiği belirlenmiş, Birlikte hesaplanan 60.000 liralık harç, 148.500 &nbsp; &nbsp; &nbsp; &nbsp; &nbsp;liralık damga vergisi eksikliği tamamlattırılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">TNB’ nin 1976/21 sayılı Genelgesi’nde izah edilen, MB.GGM’ nin 24/02/1976 tarih ve 2101104-940/9744 sayılı Mütalaaları’nda da açıklandığı üzere, Vakıf senetleri, münderecatları itibariyle taahhütname ve mukavelename niteliğinde bulunduğundan, mezkür kağıtların değer ihtiva edenlerinden imza başına binde 0.90 harç, binde 7.5 nispetinde de damga vergisi alınması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakfa sermaye olması için konulan mallar için değer gösterilmiş ise bu meblağın da harç ve damga vergisine matrah yapılması; bunların değeri belirtilmemiş ise, nakdi sermaye değerine göre tahakkuk yapılması,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Harçlar Kanunu’nun 42, Damga Vergisi Kanunu’nun 11. maddeleri uyarınca, menkul ve gayrimenkul mallarla ilgili taahhüt ve sözleşmelerde değer gösterilmesi zorunlu ise de, bu yasalara bağlı Tarife ve Tablolarda değer belirtmenin isteğe bağlı hale getirildiği durumların bu kuralın istisnası olduğunun, Harçlar Kanunu’nun 2 sayılı Tarifesinin 11/11. maddesi ile vakıfların, diğer bir kısım işlemlerle bu kapsamda sayıldığının bilinmesi, </span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">Vakıf Senedi: Düzenleme İşlem-Ücret</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">... sayılı vakıf senedi düzenlenmesi işi ile ilgili olarak, düzenleme ücretinin alınmadığı, vakıf senedinde belirtilen miktara göre tahakkuk ettirilen harca bağlı olarak noter ücreti tahakkuk ve tahsili cihetine gidildiği saptanmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İşlem tarihinde yürürlükte olan Noterlik Ücret Tarifesi’nin 2. maddesi uyarınca, o tarih itibarıyla vakıf senedi düzenlenmesinden... TL düzenleme ücreti alınması icabettiğinin,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Ücret Tarifesi’nin 2. maddesi sarahatine ve Tarifenin uygulanmasına mütedair Bakanlık HİGM’ nin 27/12/1972 gün ve 96/15-40735 sayılı Mütalaalarına göre, Re'sen düzenlenen vasiyetnamelerle, vakıf senetlerinden düzenleme ücreti dışında, harca bağlı olarak ayrıca noter ücreti alınmaması icabettiğinin,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Ücret Tarifesi’nin 2. maddesinin 1991 ve sonrası yıllarda uygulanan yeni şekline göre; düzenleme ücreti alınması gereken vasiyetname ve vakıf senetlerinden düzenleme ücreti ile harca göre alınacak ücretin karşılaştırılması suretiyle, bunlardan hangisi fazla ise yalnızca onun alınması gerektiğinin,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Hatırdan çıkarılmaması,</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">Vakıf Senedi: Tescil-Tescil Edecek Merci-Tescil Ücreti</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">... sayılı Aksel Vakfının kuruluşuna ait işlemin yapılması üzerine, diğer harç ve ücretler yanında tescil ücreti de alınıp, vakfın noterlikte tescil olunduğu, senedin bir örneğinin idareye gönderilmediği belirlenmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"javascript:void(0);\" onclick=\"return hmshowPopup(event, popid_1010648508X, this);\" class=\"popuplink\">Türk Medeni Kanunu'nun 104. maddesi</a> uyarınca kurulacak vakıflar, vakfın yerleşim yeri Hukuk Mahkemesi nezdindeki sicile tescil ile tüzel kişilik kazanacaklarından, bunların ayrıca noterlikte tescillerine ve dolayısıyla tescil ücreti alınmasına gerek bulunmadığının,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türk Medeni Kanunu’na göre Kurulan Vakıflar Hakkındaki Tüzük’ün 5. maddesi gereğince, Resmi senetle kurulan vakıflarda senedi düzenleyen noterin, resmi senedin bir örneğini 7 gün içinde Vakıflar Genel Müdürlüğüne göndermeye mecbur olduğunun bilinmesi,</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">Vakıf Kuruluşu: Değerli İşlem-Maktu Harç Ve Damga Vergisi Alma</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">12 kurucu üye tarafından 30.000.000 TL nakit tahsisi suretiyle kurulan, Buca Evka 1.Konut Malikleri ve Sakinleri Yardımlaşma Vakfının kuruluşa ait 1988/... sayılı düzenleme işlemden, maktu 2.500.-harç, 1.500 TL damga vergisi karşılığı alındığı belirlenmiş, birlikte hesaplanan</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">177.500 liralık harç ile 148.500 liralık damga vergisi noksanlığı tamamlattırılmıştır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">TNB’ nin 1976/21 sayılı Genelgesi’nde izah edilen, MGB.GGM’ nin 24/2/1976 tarih ve 2101104-940/9744 sayılı Mütalaası’nda açıklandığı üzere, vakıf senetleri, münderecatları itibariyle taahhütname ve mukavelename niteliğinde bulunduğundan, mezkür kağıtların değer ihtiva edenlerinden Tarifenin I/1. maddesi uyarınca imza başına binde 0,9 harç, Damga Vergisi Kanunu’nun 1 sayılı Tablosunun I/1-a bendi gereğince binde 7,5 nispetinde damga vergisi alınması gerektiğinin hatırdan çıkarılmaması,</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\" style=\"font-weight: bold;\">Vakıf Senedi: Değerli İşlem-Değersiz İşlemin Harç ve Damga Vergisini Alma</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">... sayılı 250.000.000 TL sermayeli 3 imzalı vakıf senedinin tanziminde maktu ... TL harç, ... TL damga vergisi alındığı saptanmıştır. (6, 8 )</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">TNB’ nin 1989/104 sayılı genelgesinde izah edilen Maliye Bakanlığı GGM’ nin 20/11/1989 tarih ve HARÇ : 2232314/198 /85013 sayılı mütalaaları’nda da açıklandığı veçhile, belli bir değer ihtiva eden vakıf senetlerinden imza başına binde 0.90 harç ve binde 7.5 nispetinde damga vergisi tahakkuk ettirilmesi,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">27/11/1980 tarihinde yayımlanan ve 492 sayılı Yasa’yı değiştiren 2345 sayılı Kanun’la 2 sayılı Tablonun II/11. maddesine &quot;belli bir meblağı ihtiva etmeyen” ibaresinin eklendiğinin vakıf senetlerinden değerli veya değersiz oluşlarına göre farklı şekilde harç ve damga vergisi tahsili gerektiğinin, menkul veya gayrimenkul bir mal vakfa sermaye olarak konulsa bile yasa gereği değer gösterme zorunluluğu bulunmadığının, Harçlar Kanunu’na bağlı 2 sayılı Tarifenin II/11. maddesinin buna imkan verdiğinin bilinmesi,</span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakıf kurma iradesi, noterde düzenleme şeklinde yapılacak bir Resmi senetle veya ölüme bağlı tasarrufla açıklanır. Ancak vakfın kurulması için yetkili asliye hukuk mahkemesine başvurularak tescilinin sağlanması gereklidir. Vakıf, yerleşim yeri mahkemesi nezdinde tutulan sicile tescil ile tüzel kişilik kazanır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Resmi senetle vakıf kurma işlemi temsilci aracılığıyla yapılabilir. Ancak, temsil yetkisinin noterlikçe düzenlenmiş bir belgeyle verilmiş olması ve bu belgede vakfın amacı ile özgülenecek mal ve hakların belirlenmiş bulunması gereklidir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakıf senedinin içeriği;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"javascript:void(0);\" onclick=\"return hmshowPopup(event, popid_1010648506X, this);\" class=\"popuplink\">Türk Medeni Kanununun 106. maddesi</a> gereğince, vakıf senedinde vakfın adının, amacının, bu amaca özgülenen mal ve hakların, vakfın örgütlenme ve yönetim şeklinin ile yerleşim yerinin gösterilmesi zorunludur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">a) Vakfın adı; kanuna ahlaka adaba aykırı olmamalı ve vakfın amaçları ile uyumlu olmalıdır. Üçüncü kişileri vakfın amacı konusunda yanıltıcı ya da yanlış çağırışımlar uyandıracak isimler verilemez. Her hangi bir kamu kurum ya da kuruluşunun ismi kullanılamaz. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">b) Vakfın amacı; Hukuka uygun, belirli, anlaşılabilir olmalı ve süreklilik arz etmelidir. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">c) Özgülenen mal ve haklar; kurucuya ait olmalı ve amacı en azından başlangıç itibari ile gerçekleştirmeye yetmelidir. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Özgülenen malvarlığı nakit ise paranın vakıf adına Türkiyede kurulu bir bankaya &nbsp;kuruculardan birinin hesabına yatırılıp, vakıf adına bloke edilerek dekontunun tescil başvurusu yapılan mahkemeye ibrazı, taşınmaz ya da taşınır bir malvarlığı ise değer tespitinin mahkemece yaptırılması ve ilgili sicillerine (tapu sicili, trafik sicili gibi) vakıf adına tescili sağlanmalıdır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakfın kurulması ile özgülenen mal ve haklar vakıf tüzel kişiliğine geçer. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">d) Organları; Vakfın bir yönetim organı olması zorunludur. Vakfın işleyişinin kolaylaşması açısından, amacının kapsamına ve faaliyetlerine uygun olarak mütevelli heyeti, yönetim organı ve bir denetim birimi olması uygun olur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu sayılan organlar dışında onur kurulu,araştırma kurulu, çalışma kurulu gibi vakfın yönetimi ile ilgili olmayan kurulların vakıf organları arasında gösterilmemesi gerekir. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakfın organlarının kaç kişiden oluşacağı, toplantı ve karar yeter sayılarının senet metninde gösterilmesi, organların görev ve yetki sınırlarının yeterince belirtilmesi halinde, vakfın işleyişinde sıkıntıya düşülmesinin önüne geçilmiş olur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakıf organlarında kamu görevlileri görev unvanlarını kullanarak görev alamaz. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">e) Vakfın yerleşim yeri; vakfın faaliyetlerini yürüttüğü merkezin bulunduğu yerdir. Vakıf senedinde gösterilecek adresin açık olarak ayrıntılı şekilde yazılması zorunludur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakfın tescili</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakfın tesciline ilişkin açılan davada mahkemece davanın reddine ya da vakfın tesciline ilişkin vereceği karar, tebliğ tarihinden başlayarak bir ay içinde, başvuran veya Vakıflar Genel Müdürlüğü tarafından temyiz edilebilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Aynı şekilde, vakfın kurulmasını engelleyen sebeplerin varlığı halinde, Vakıflar Genel Müdürlüğü veya ilgililer, iptal davası açabilirler. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Vakıf senedinin Asliye Hukuk mahkemesine sunulması ve mahkeme tarafından &nbsp;tescilin yapılması gerekmektedir. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tesciline karar verilen vakıf, vakfın yerleşim yeri mahkemesi nezdinde tutulan sicile tescil edilir. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yerleşim yeri mahkemesinin yapacağı bildirim üzerine vakıf, Vakıflar Genel Müdürlüğünce merkezi sicile kaydolunur ve Resmi Gazete ile ilan olunur.</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"vakif-senedi-hak-aciklamalar.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:29:00.312902"
}