{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\vasiyet-tasarr-sekli-konusuna-dair-sozlesme.html",
    "title": "VASİYET TASARRUFLARININ SEKLİ KONUSUNDA....SÖZLEŞME",
    "description": "Bu Sözleşmeyi imzalayan Devletler, Vasiyet tasarruflarının şekil konusunda kanunlar ihtilafını çözümleyen müşterek kurallar koymayı arzu ederek, Bu amaçla bir Sözleşme akdetm",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ VASİYET TASARRUFLARININ SEKLİ KONUSUNDA....SÖZLEŞME Email Gönder VASİYET TASARRUFLARININ SEKLİ KONUSUNDA....SÖZLEŞME << Fihrist-Ana sayfa >> VASİYET TASARRUFLARININ SEKLİ KONUSUNDA KANUNLAR İHTİLAFINA DAİR SÖZLEŞME KANUN-YÖNETMELİK V.S    TEBLİĞ-GEN- BAKANLIKLARA AİT     İSTİSNA-MUAFİYETLER    T.N.B MEVZUATI Bu Sözleşmeyi imzalayan Devletler, Vasiyet tasarruflarının şekil konusunda kanunlar ihtilafını çözümleyen müşterek kurallar koymayı arzu ederek, Bu amaçla bir Sözleşme akdetmeğe karar versinler ve aşağıdaki hükümler üzerinde mutabık kalmışlardır: Madde 1 Bir vasiyet tasarrufu şekil yönünden aşağıdaki şartlarla geçerlidir; a)vasiyetçinin vasiyet tasarrufunu yaptığı yer iç hukukuna uygunsa, veya b)vasiyetçinin vasiyet tasarrufunu yaptığı anda veya ölümü anında vatandaşı bulunduğu Devletin iç hukukuna uygunsa, veya c)vasiyetçinin vasiyet tasarrufunu yaptığı veya ölümü anında ikametgahının bulunduğu yer iç hukukuna uygunsa, veya d)vasiyetçinin vasiyet tasarrufunu yaptığı veya ölümü anında mutat meskeninin bulunduğu yer iç hukukuna uygunsa,veya e) taşınmazlar söz konusu olduğu takdirde, bu malların bulundukları yer iç hukukuna uygunsa. Bu Sözleşmenin amaçları bakımından, uygulanacak hukuku, milli hukuk birleştirilmemiş bir sistemden oluşmuşsa, bu sistemde yürürlükte olan kurallar; böyle kuralların bulunmaması halinde ise vasiyetçinin bu sistemi oluşturan mevzuattan biri ile olan en sıkı ilişkisi tayin eder. Vasiyetçinin belli bir yerde ikametgahının bulunup bulunmadığı, o yer hukukuna göre belirlenir. Madde 2 Birinci madde hükmü, daha önce yapılmış olan bir vasiyet tasarrufunun geri alınmasına ilişkin tasarruflara da uygulanır. Geri alma, geri alınan tasarrufu nadideye göre geçerli kılan hukuklardan birine uysun olmak şartıyla,şekil yönünden de geçerlidir. Madde 3 Bu sözleşme yukarıdaki maddelerde öngörülen bir hukuktan başka bir hukukun şekil şartlarına uygun olarak y apılmış vasiyet tasarruflarını tanıyan Akit Devletlerin mevcut veya gelenekteki kurallarım etkilemez. Madde 4 Bu sözleşme iki veya daha çok kişinin tek bir belgeyle yaptıkları vasiyet tasarruflarının şekillerinde de uygulanır. Madde 5 Bu sözleşmenin amaçlan bakımında, vasiyet tasarruflarının kabul edilen şekillerini sınırlayan ve vasiyetçinin yaşına, vatandaşlığına ve diğer kişisel niteliklerine ilişkin hükümler şekle dahil sayılır. Aynı kural, bir vasiyet tasarrufunun geçerliliği için gerekli şahitlerde aranacak özelliklere de uygulanır. Madde 6 Bu Sözleşmede öngörülen kanunlar ihtilafı kurallarının uygulanması, hiçbir karşılıklılık şartına bağlı değildir. Sözleşme, ilgili kişilerin vatandaşlığı veya yukarıdaki maddeler gereğince uygulanacak hukuk, bir Akit tarafin vatandaşlığı veya hukuku olmasa dahi uygulanır. Madde 7 Bu sözleşme yetkili kılınan hukuklardan birinin uygulanması ancak kamu düzenine açıkça aykırı olduğu takdirde reddedilebilir. Madde 8 Bu sözleşme, vasiyetçinin , Sözleşmenin yürürlüğe girmesinden sonra öldüğü bütün hallerde uygulanır. Madde 9 Her Akit Devlet, 1. Maddenin 3. Fıkrasından faiklı olarak, vaayetçmin ikametgahının bulunmadığı yer, mahkemenin bulunduğu yerhukukuna göte tespit etmek hakkım saklı tutabilir. Madde 10 Her Akit Devlet, aynı zamanda başka bir Devlet vatandaşı olmayan kendi vatandaşlarının, olağanüstü durumlar dışında, sözlü olarak yaptıkları vasiyet tasarruflarını tanımama hakkım saklı tutabilir. Madde 11 Her Akit Devlet, aşağıdaki şartların tümünün gerçekleşmesi halinde, yabancı ülkede yapılmış vasiyet tasarruflarının bazı şekillerini kendi hukukunun ilgili hükümleri gereğince tanımama hakkım saklı tutabilir; a)vasiyet tasarrufu şekil bakımmdan,sadece, vasiyetçinin tasarrufta bulunduğu yer nedeniyle yetkili hukuka göre geçerli ise, b)vasiyetçi, bu hakkı saklı tutan Devletin vatandaşı ise, c)vasiyetçinin ikametgahı veya mutat meskeni bu Devlette ise, d)vasiyetçi tasarrufu yaptığı Devletten başka bir Devlette ölmüş ise, Bu ihtirazı kayıt, sadece tanımama hakkı saklı tutan Devlette bulunan mallar için hüküm ifade eder. Madde 12 Her Akit Devlet, kendi hukukuna göre miras niteliğinde olmayan vasiyet tasarrufu hükümlerini bu Sözleşmenin uygulanması dışında bırakma hakkını saklı tutabilir. Madde 13 Her Akit Devlet, 8. maddeden farklı olarak, bu sözleşmeyi sadece yürürlüğe girmesinden sonra yapılacak vasiyet tasarruflarına uygulama hakkını saklı tutabilir. Madde 14 Bu Sözleşme, La Haye Devletler Hususi Hukuku Konferansının dokuzuncu oturumunda temsil edilmiş bulunan Devletlerin imzasına açıktır. Bu Sözleşme onaylanacak ve onay belgeleri Hollanda Dışişleri Bakanlığına tevdi olunacaktır. Madde 15 Bu Sözleşme, 14. maddenin. 2. fıkrasında öngörülen onay belgelerinden üçüncüsünün tevdiinden sonraki altmışıncı gün yürürlüğe girecektir. Sözleşme, daha sonra onaylayan her mümzi Devlet için, kendi onay belgesinin tevdiinden sonraki altmışıncı gün yürürlüğe girecektir. Madde 16 La Haye Devletler Hususi Hukuku Konferansının dokuzuncu oturumunda temsil edilmemiş bulunan her Devlet, bu sözleşmeye, 15. maddenin 1. fıkrası uyarınca, yürürlüğe girmesinden sonra katılabilecektir. Katılma belgesi, Hollanda Dışişleri Bakanlığına tevdi olunacaktır. Sözleşme, katılan Devlet için, katılma belgesinin tevdiinden sonraki altmışıncı gün yürürlüğe girecektir, Madde 17 İmza, onay veya katılma anında her Devlet, bu Sözleşmenin, uluslararası alanda temsil ettiği toprakların tamamına veya bunlardan bir veya birkaçına şamil olacağını beyan edebilecektir. Bu beyan, Sözleşmenin bu Devlet için yürürlüğe girmesi anında hüküm ifade edecektir. Daha sonra yapılacak bu tür her teşmil, Hollanda Dışişleri Bakanlığına bildirilecektir. Sözleşme, teşmile konu Ülkeler için, bir önceki fıkrada sözü edilen bildirimden sonraki altmışıncı gün yürürlüğe girecektir. Madde 18 Her Devlet, en geç onay veya katılma anında, bu Sözleşmenin 9,10,11,12 ve 13. Madeninde öngörülen ihtirazi kayıtlardan bir veya birkaçını dermeyan edebilecektir. Diğer hiçbir ihtirazi kayıt kabul edilmeyecektir.Her Akit Devlet aynı şekilde, 17. Madde uyarınca Sözleşmenin bir teşmilini bildirirken, teşmile konu topraklar veya bunlardan bazıları için hüküm ifade etmek üzere,bir veya birkaç ihtirazi kayıt dermeyan edebilecektir. Her Akit Devlet, dermeyan etmiş bulunduğu bir ihtirazi kaydı her an geri alabilecektir. Bu geri alma, Hollanda Dışişleri Bakanlığına bildirilecektir. İhtirazi kayıt, bir önceki fıkrada sözü edilen bildirimden sonraki altmışıncı gün hükümden düşecektir. Madde 19 Bu Sözleşme, daha sonra onaylanış veya katılmış bulunan Devletler için dahi, 15. Maddeni 1. fıkrası, uyarırına yürürlüğe girdiği tarihten itibaren, beş yıl geçerli olacaktır. Sözleşme, feshedilmedikçe, her beş yılda bir zımni olarak yenilenecektir. Fesih, beş yıllık sürenin sona ermesinden en az altı ay önce, Hollanda Dışişleri Bakanlığına bildirilecektir. Fesih, Sözleşmenin uygulandığı topraklardan bazılarına münhasır olabilecektir. Fesih,sadece bunu bildiren Devlet açısından hüküm ifade edecektir. Sözleşme, diğer Akit Devletler için yürürlükte kalacaktır. Madde 20 Hollanda Dışişleri Bakanlığı, 14. Maddede sözü edilen Devletlere ve 16.. madde hükümleri uyarınca katılmış bulunan devletlere, aşağıdaki hususları bildirecektir: a)14. maddede sözü edilen imza ve onaylar: b)15. maddenin 1. Fıkrası hükmü uyarınca bu sözleşmenin yürürlüğe gireceği tarih: c)16. maddede sözü edilen katılmalar ve hüküm ifade edecekleri tarih: d)17. maddede sözü edilen teşmiller ve hüküm ifade edecekleri tarih: e)18. maddede sözü edilen ihtirazı kayıtlar ve ihtirazi kayıtların geri alınması: f)19. Maddenin 3. Fıkrasında sözü edilen fesihler. Bunu teyiden, usulüne uygun olarak yetkili kılınmış aşağıdaki imza sahipleri, bu sözleşmeyi imzalamışlardır. Fransızca ve ingilizce dillerinde, metinler arasında ihtilaf vukuunda fransızca metin geçerli olmak üzere, Hollanda Hükümlerinin arşivlerine tevdi olunacak ve aslına uygunluğu onaylı bir örneği, diplomasi yolu ile, La Haye Devletler Hususi Hukuku Konferansının dokuzuncu oturumunla temsil edilmiş bulunan Devletlerden her birine verilecek olan, bir tek nüsha halinde, 5 Ekim 196I günü La Haye'de düzenlenmiştir. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "VASİYET TASARRUFLARININ SEKLİ KONUSUNDA KANUNLAR İHTİLAFINA DAİR SÖZLEŞME",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fvasiyet-tasarr-sekli-konusuna-dair-sozlesme.html",
        "title": "",
        "target": "",
        "type": "internal"
      },
      {
        "text": "VASİYET TASARRUFLARININ SEKLİ KONUSUNDA....SÖZLEŞME",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?vasiyet-tasarr-sekli-konusuna-dair-sozlesme.html",
        "title": "",
        "target": "_top",
        "type": "internal"
      },
      {
        "text": "VASİYET TASARRUFLARININ SEKLİ KONUSUNDA KANUNLAR İHTİLAFINA DAİR SÖZLEŞME",
        "href": "https://inhak.adalet.gov.tr/Resimler/Dokuman/2812020150058turkce_lah11.pdf",
        "title": "",
        "target": "_blank",
        "type": "external"
      },
      {
        "text": "KANUN-YÖNETMELİK V.S",
        "href": "kanun-yonetmelik-dizini.html",
        "title": "KANUN-YÖNETMELİK TÜZÜK V.S DİZİNİ",
        "target": "",
        "type": "internal"
      },
      {
        "text": "TEBLİĞ-GEN- BAKANLIKLARA AİT",
        "href": "tebligler-geneleler-dizini-bakanliklara-ait.html",
        "title": "TEBLİĞ-GEN- BAKANLIKLARA AİT ",
        "target": "",
        "type": "internal"
      },
      {
        "text": "İSTİSNA-MUAFİYETLER",
        "href": "istisna-muafiyet-dizini.html",
        "title": "İSTİSNA-MUAFİYETLER DİZİNİ",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI DİZİNİ",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "VASİYET TASARRUFLARININ SEKLİ KONUSUNDA....SÖZLEŞME"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>VASİYET TASARRUFLARININ SEKLİ KONUSUNDA....SÖZLEŞME</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Bu Sözleşmeyi imzalayan Devletler, Vasiyet tasarruflarının şekil konusunda kanunlar ihtilafını çözümleyen müşterek kurallar koymayı arzu ederek, Bu amaçla bir Sözleşme akdetm\" />\n\n   <link rel=\"canonical\" content=\"noterlikrehberi.net/rehber/index.html?vasiyet-tasarr-sekli-konusuna-dair-sozlesme.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"vasiyet-tasarr-sekli-konusuna-dair-sozlesme.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"VASİYET TASARRUFLARININ SEKLİ KONUSUNDA....SÖZLEŞME\",\n\n   mailsubject: \"Tavsiye: Noterlik Rehberi - VASİYET TASARRUFLARININ SEKLİ KONUSUNDA KANUNLAR İHTİLAFINA DAİR SÖZLEŞME &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - VASİYET TASARRUFLARININ SEKLİ KONUSUNDA KANUNLAR İHTİLAFINA DAİR SÖZLEŞME &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"VASIYET-TASARR-SEKLI-KONUSUNA-DAIR-SOZLESME\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"vasiyet-tasarr-sekli-konusuna-dair-sozlesme.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?vasiyet-tasarr-sekli-konusuna-dair-sozlesme.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?vasiyet-tasarr-sekli-konusuna-dair-sozlesme.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?vasiyet-tasarr-sekli-konusuna-dair-sozlesme.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?vasiyet-tasarr-sekli-konusuna-dair-sozlesme.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fvasiyet-tasarr-sekli-konusuna-dair-sozlesme.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>VASİYET TASARRUFLARININ SEKLİ KONUSUNDA....SÖZLEŞME</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?vasiyet-tasarr-sekli-konusuna-dair-sozlesme.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\" style=\"font-weight: normal;\"><a href=\"https://inhak.adalet.gov.tr/Resimler/Dokuman/2812020150058turkce_lah11.pdf\" target=\"_blank\" onclick=\"return HMTrackTopiclink(this);\" class=\"weblink\">VASİYET TASARRUFLARININ SEKLİ KONUSUNDA KANUNLAR İHTİLAFINA DAİR SÖZLEŞME</a></span></h1>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; </span><span class=\"f_Templatebuton_9\" style=\"font-size: 13px;\"><a href=\"kanun-yonetmelik-dizini.html\" class=\"topiclink\" title=\"KANUN-YÖNETMELİK TÜZÜK V.S DİZİNİ\">KANUN-YÖNETMELİK V.S</a>  &nbsp; <a href=\"tebligler-geneleler-dizini-bakanliklara-ait.html\" class=\"topiclink\" title=\"TEBLİĞ-GEN- BAKANLIKLARA AİT&nbsp;\">TEBLİĞ-GEN- BAKANLIKLARA AİT </a>  &nbsp; <a href=\"istisna-muafiyet-dizini.html\" class=\"topiclink\" title=\"İSTİSNA-MUAFİYETLER DİZİNİ\">İSTİSNA-MUAFİYETLER</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI DİZİNİ\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p>&nbsp;</p>\n\n<p>Bu Sözleşmeyi imzalayan Devletler,</p>\n\n<p>Vasiyet tasarruflarının şekil konusunda kanunlar ihtilafını çözümleyen müşterek kurallar koymayı arzu</p>\n\n<p>ederek,</p>\n\n<p>Bu amaçla bir Sözleşme akdetmeğe karar versinler ve aşağıdaki hükümler üzerinde mutabık kalmışlardır:</p>\n\n<p>Madde 1</p>\n\n<p>Bir vasiyet tasarrufu şekil yönünden aşağıdaki şartlarla geçerlidir;</p>\n\n<p>a)vasiyetçinin vasiyet tasarrufunu yaptığı yer iç hukukuna uygunsa, veya</p>\n\n<p>b)vasiyetçinin vasiyet tasarrufunu yaptığı anda veya ölümü anında vatandaşı bulunduğu Devletin iç hukukuna uygunsa, veya</p>\n\n<p>c)vasiyetçinin vasiyet tasarrufunu yaptığı veya ölümü anında ikametgahının bulunduğu yer iç hukukuna uygunsa, veya</p>\n\n<p>d)vasiyetçinin vasiyet tasarrufunu yaptığı veya ölümü anında mutat meskeninin bulunduğu yer iç hukukuna uygunsa,veya</p>\n\n<p>e)<span style=\"font-family: 'Times New Roman',Times,Georgia,serif;\"> </span>taşınmazlar söz konusu olduğu takdirde, bu malların bulundukları yer iç hukukuna uygunsa.</p>\n\n<p>Bu Sözleşmenin amaçları bakımından, uygulanacak hukuku, milli hukuk birleştirilmemiş bir sistemden oluşmuşsa, bu sistemde yürürlükte olan kurallar; böyle kuralların bulunmaması halinde ise vasiyetçinin bu sistemi oluşturan mevzuattan biri ile olan en sıkı ilişkisi tayin eder.</p>\n\n<p>Vasiyetçinin belli bir yerde ikametgahının bulunup bulunmadığı, o yer hukukuna göre belirlenir.</p>\n\n<p>Madde 2</p>\n\n<p>Birinci madde hükmü, daha önce yapılmış olan bir vasiyet tasarrufunun geri alınmasına ilişkin tasarruflara da uygulanır.</p>\n\n<p>Geri alma, geri alınan tasarrufu nadideye göre geçerli kılan hukuklardan birine uysun olmak şartıyla,şekil yönünden de geçerlidir.</p>\n\n<p>Madde 3</p>\n\n<p>Bu sözleşme yukarıdaki maddelerde öngörülen bir hukuktan başka bir hukukun şekil şartlarına uygun olarak y apılmış vasiyet tasarruflarını tanıyan Akit Devletlerin mevcut veya gelenekteki kurallarım etkilemez.</p>\n\n<p>Madde 4</p>\n\n<p>Bu sözleşme iki veya daha çok kişinin tek bir belgeyle yaptıkları vasiyet tasarruflarının şekillerinde de uygulanır.</p>\n\n<p>Madde 5</p>\n\n<p>Bu sözleşmenin amaçlan bakımında, vasiyet tasarruflarının kabul edilen şekillerini sınırlayan ve vasiyetçinin yaşına, vatandaşlığına ve diğer kişisel niteliklerine ilişkin hükümler şekle dahil sayılır. Aynı kural, bir vasiyet tasarrufunun geçerliliği için gerekli şahitlerde aranacak özelliklere de uygulanır.</p>\n\n<p>Madde 6</p>\n\n<p>Bu Sözleşmede öngörülen kanunlar ihtilafı kurallarının uygulanması, hiçbir karşılıklılık şartına bağlı değildir. Sözleşme, ilgili kişilerin vatandaşlığı veya yukarıdaki maddeler gereğince uygulanacak hukuk, bir Akit tarafin vatandaşlığı veya hukuku olmasa dahi uygulanır.</p>\n\n<p>Madde 7</p>\n\n<p>Bu sözleşme yetkili kılınan hukuklardan birinin uygulanması ancak kamu düzenine açıkça aykırı olduğu takdirde reddedilebilir.</p>\n\n<p>Madde 8</p>\n\n<p>Bu sözleşme, vasiyetçinin , Sözleşmenin yürürlüğe girmesinden sonra öldüğü bütün hallerde uygulanır.</p>\n\n<p>Madde 9</p>\n\n<p>Her Akit Devlet, 1. Maddenin 3. Fıkrasından faiklı olarak, vaayetçmin ikametgahının bulunmadığı yer, mahkemenin bulunduğu yerhukukuna göte tespit etmek hakkım saklı tutabilir.</p>\n\n<p>Madde 10</p>\n\n<p>Her Akit Devlet, aynı zamanda başka bir Devlet vatandaşı olmayan kendi vatandaşlarının, olağanüstü durumlar dışında, sözlü olarak yaptıkları vasiyet tasarruflarını tanımama hakkım saklı tutabilir.</p>\n\n<p>Madde 11</p>\n\n<p>Her Akit Devlet, aşağıdaki şartların tümünün gerçekleşmesi halinde, yabancı ülkede yapılmış vasiyet tasarruflarının bazı şekillerini kendi hukukunun ilgili hükümleri gereğince tanımama hakkım saklı tutabilir;</p>\n\n<p>a)vasiyet tasarrufu şekil bakımmdan,sadece, vasiyetçinin tasarrufta bulunduğu yer nedeniyle yetkili</p>\n\n<p>hukuka göre geçerli ise,</p>\n\n<p>b)vasiyetçi, bu hakkı saklı tutan Devletin vatandaşı ise,</p>\n\n<p>c)vasiyetçinin ikametgahı veya mutat meskeni bu Devlette ise,</p>\n\n<p>d)vasiyetçi tasarrufu yaptığı Devletten başka bir Devlette ölmüş ise,</p>\n\n<p>Bu ihtirazı kayıt, sadece tanımama hakkı saklı tutan Devlette bulunan mallar için hüküm ifade eder.</p>\n\n<p>Madde 12</p>\n\n<p>Her Akit Devlet, kendi hukukuna göre miras niteliğinde olmayan vasiyet tasarrufu hükümlerini bu Sözleşmenin uygulanması dışında bırakma hakkını saklı tutabilir.</p>\n\n<p>Madde 13</p>\n\n<p>Her Akit Devlet, 8. maddeden farklı olarak, bu sözleşmeyi sadece yürürlüğe girmesinden sonra yapılacak vasiyet tasarruflarına uygulama hakkını saklı tutabilir.</p>\n\n<p>Madde 14</p>\n\n<p>Bu Sözleşme, La Haye Devletler Hususi Hukuku Konferansının dokuzuncu oturumunda temsil edilmiş bulunan Devletlerin imzasına açıktır.</p>\n\n<p>Bu Sözleşme onaylanacak ve onay belgeleri Hollanda Dışişleri Bakanlığına tevdi olunacaktır.</p>\n\n<p>Madde 15</p>\n\n<p>Bu Sözleşme, 14. maddenin. 2. fıkrasında öngörülen onay belgelerinden üçüncüsünün tevdiinden sonraki altmışıncı gün yürürlüğe girecektir.</p>\n\n<p>Sözleşme, daha sonra onaylayan her mümzi Devlet için, kendi onay belgesinin tevdiinden sonraki altmışıncı gün yürürlüğe girecektir.</p>\n\n<p>Madde 16</p>\n\n<p>La Haye Devletler Hususi Hukuku Konferansının dokuzuncu oturumunda temsil edilmemiş bulunan her Devlet, bu sözleşmeye, 15. maddenin 1. fıkrası uyarınca, yürürlüğe girmesinden sonra katılabilecektir. Katılma belgesi, Hollanda Dışişleri Bakanlığına tevdi olunacaktır.</p>\n\n<p>Sözleşme, katılan Devlet için, katılma belgesinin tevdiinden sonraki altmışıncı gün yürürlüğe girecektir,</p>\n\n<p>Madde 17</p>\n\n<p>İmza, onay veya katılma anında her Devlet, bu Sözleşmenin, uluslararası alanda temsil ettiği toprakların tamamına veya bunlardan bir veya birkaçına şamil olacağını beyan edebilecektir. Bu beyan, Sözleşmenin bu Devlet için yürürlüğe girmesi anında hüküm ifade edecektir.</p>\n\n<p>Daha sonra yapılacak bu tür her teşmil, Hollanda Dışişleri Bakanlığına bildirilecektir.</p>\n\n<p>Sözleşme, teşmile konu Ülkeler için, bir önceki fıkrada sözü edilen bildirimden sonraki altmışıncı gün yürürlüğe girecektir.</p>\n\n<p>Madde 18</p>\n\n<p>Her Devlet, en geç onay veya katılma anında, bu Sözleşmenin 9,10,11,12 ve 13. Madeninde öngörülen ihtirazi kayıtlardan bir veya birkaçını dermeyan edebilecektir. Diğer hiçbir ihtirazi kayıt kabul edilmeyecektir.Her Akit Devlet aynı şekilde, 17. Madde uyarınca Sözleşmenin bir teşmilini bildirirken, teşmile konu topraklar veya bunlardan bazıları için hüküm ifade etmek üzere,bir veya birkaç ihtirazi kayıt dermeyan edebilecektir.</p>\n\n<p>Her Akit Devlet, dermeyan etmiş bulunduğu bir ihtirazi kaydı her an geri alabilecektir. Bu geri alma, Hollanda Dışişleri Bakanlığına bildirilecektir.</p>\n\n<p>İhtirazi kayıt, bir önceki fıkrada sözü edilen bildirimden sonraki altmışıncı gün hükümden düşecektir.</p>\n\n<p>Madde 19</p>\n\n<p>Bu Sözleşme, daha sonra onaylanış veya katılmış bulunan Devletler için dahi, 15. Maddeni 1. fıkrası, uyarırına yürürlüğe girdiği tarihten itibaren, beş yıl geçerli olacaktır.</p>\n\n<p>Sözleşme, feshedilmedikçe, her beş yılda bir zımni olarak yenilenecektir.</p>\n\n<p>Fesih, beş yıllık sürenin sona ermesinden en az altı ay önce, Hollanda Dışişleri Bakanlığına bildirilecektir.</p>\n\n<p>Fesih, Sözleşmenin uygulandığı topraklardan bazılarına münhasır olabilecektir.</p>\n\n<p>Fesih,sadece bunu bildiren Devlet açısından hüküm ifade edecektir. Sözleşme, diğer Akit Devletler için yürürlükte kalacaktır.</p>\n\n<p>Madde 20</p>\n\n<p>Hollanda Dışişleri Bakanlığı, 14. Maddede sözü edilen Devletlere ve 16.. madde hükümleri uyarınca katılmış bulunan devletlere, aşağıdaki hususları bildirecektir:</p>\n\n<p>a)14. maddede sözü edilen imza ve onaylar:</p>\n\n<p>b)15. maddenin 1. Fıkrası hükmü uyarınca bu sözleşmenin yürürlüğe gireceği tarih:</p>\n\n<p>c)16. maddede sözü edilen katılmalar ve hüküm ifade edecekleri tarih:</p>\n\n<p>d)17. maddede sözü edilen teşmiller ve hüküm ifade edecekleri tarih:</p>\n\n<p>e)18. maddede sözü edilen ihtirazı kayıtlar ve ihtirazi kayıtların geri alınması:</p>\n\n<p>f)19. Maddenin 3. Fıkrasında sözü edilen fesihler.</p>\n\n<p>Bunu teyiden, usulüne uygun olarak yetkili kılınmış aşağıdaki imza sahipleri, bu sözleşmeyi imzalamışlardır.</p>\n\n<p>Fransızca ve ingilizce dillerinde, metinler arasında ihtilaf vukuunda fransızca metin geçerli olmak üzere, Hollanda Hükümlerinin arşivlerine tevdi olunacak ve aslına uygunluğu onaylı bir örneği, diplomasi yolu ile, La Haye Devletler Hususi Hukuku Konferansının dokuzuncu oturumunla temsil edilmiş bulunan Devletlerden her birine verilecek olan, bir tek nüsha halinde, 5 Ekim 196I günü La Haye'de düzenlenmiştir. </p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"vasiyet-tasarr-sekli-konusuna-dair-sozlesme.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:29:02.163864"
}