{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\vasiyetnamelerin-tescili-kon-usul-kur-dair-sozlesme.html",
    "title": "VASİYETNAMELERİN TESC KON BİR USUL KUR DAİR AVRUPA SÖZLEŞMESİ",
    "description": "Aşağıda imzaları bulunan Avrupa Konseyi’ne üye devletler, Avrupa Konseyi’nin amacının üyeleri arasında daha yakın bir birlik gerçekleştirmek olduğunu gözönünde tutarak,...",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ VASİYETNAMELERİN TESC KON BİR USUL KUR DAİR AVRUPA SÖZLEŞMESİ Email Gönder VASİYETNAMELERİN TESC KON BİR USUL KUR DAİR AVRUPA SÖZLEŞMESİ << Fihrist-Ana sayfa >> VASİYETNAMELERİN TESCİLİ KONUSUNDA BİR USUL KURULMASINA DAİR AVRUPA SÖZLEŞMESİ KANUN-YÖNETMELİK V.S    TEBLİĞ-GEN- BAKANLIKLARA AİT     İSTİSNA-MUAFİYETLER    T.N.B MEVZUATI Aşağıda imzaları bulunan Avrupa Konseyi’ne üye devletler, Avrupa Konseyi’nin amacının üyeleri arasında daha yakın bir birlik gerçekleştirmek olduğunu gözönünde tutarak, Vasiyetnamelerin meçhul kalmaları veya geç bulunmaları ihtimalini azaltmak ve vasiyetçilerin ölümlerinden sonra vasiyetnamelerin varlığının tesbitini kolaylaştırmak için vasiyetçilerin vasiyetnamelerini kaydettirmelerine imkan sağlayacak bir tescil usulü kurmayı dileyerek, Böyle bir snstemin özellikle yabancı ülkelerde düzenlenmiş vasiyetnamelerin meydatıa çıkarılmalarını kolay-laştıracağından emin olarak, Aşağıdaki hükümler üzerinde anlaşmışlardır. Madde : 1 Akit Devletler, vasiyetçilerin ölümlerinden sonra vasiyetnamelerin varlığının tesbitini kolaylaştırmak için, vasiyetnamelerin tescili konusunda, bu Sözleşme hükümlerine uygun bir usul kurmayı taahhüt ederler. Madde : 2 Sözleşme hükümlerini uygulamak üzere, her Akit Devlet, Sözleşmenin öngördüğü tescil işlemlerinden ve 8 nci maddenin 2 nci fıkrası uyarınca yöneltilecek bilgi taleplerini cevaplandırmaktan sorumlu bir veya birden fazla organ kuracaktır. Madde : 3 1.Uluslararası işbirliğini kolaylaştırmak amacıyle, her Akit Devlet, bir aracı makama lüzum kalmaksızın, a)6 nci maddede belirtildiği gibi diğer Akit Devletlerde tescili temin etmek, b)Diğer Akit Devletlerin milli organlarından ge'en bilgi taleplerini 8 nci madde çerçevesinde cevaplandırmak, üzere bir milli organ tayin edecektir. 2.Her Akit Devlet, yukarıdaki fıkra uyarınca tayin edilen milli organın adını ve adresini Avrupa Konseyi Genel Sekreteri’ne bildirecektir. Madde : 4 1.Akit devletler aşağıdaki belgeleri tescile tabi tutacaklardır. a)Noterler ya da ilgili Devletin mevzuatının yetkili kıldığı kamu mercileri veya kişiler tarafından düzenlenen vasiyetnameler ile tesellüme yetkili merci veya kişilere resmi bir tesellüm belgesi karşılığında tevdi olunan sair vasiyetnameler. b)İlgili Devletin mevzuatı izin verdiği takdirde, tesellüm belgesi tanzim edilmeksizin noterlere ya da tesellüme yetkili kamu mercüeri veya kişilere tevdi olunan elle yazılı vasiyetnameler. İlgili Devletin mevzuatı yasaklamadığı takdirde, vasiyetçi tescile karşı çıkabilir. 2.İşbu madde uyarınca tescil edilen vasiyetnamelerin geri alınışına, iptaline veya tadiline ilişkin belgeler de, yukarıdaki fıkraya göre tescili zorunlu bir şekilde düzenledikleri takdirde, tescil olunacaklardır. 3.Her Akit Devlet, silahlı kuvvetler makamlarına tevdi olunan vasiyetnameleri bu madde kapsamının dışında tutabilir. Madde : 5 1.Tescil, 4 ncü maddenin 1 nci fıkrasında belirtilen noter, kamu mercii veya kişinin talebi üzerine yapılır. 2.Bununla birlikte, her Akit Devlet, milli mevzuatının tayin ettiği özel durumlarda, vasiyetçinin tescil talebinde bulunabileceğini öngörebilir. Madde : 6 1.Tescil, vasiyetçinin uyrukluk veya ikametgahına bağlı tutulmayacaktır. 2.Vasiyetçinin istemi üzerine, noter ya da 4 ncü maddede belirtilen kamu mercii veya kişi, vasiyetnanamenin yalnız düzenlendiği ve saklandığı ülkede değil, aynı zamanda, milli organların aracılığıyla diğer Akit ülkelerde de tescilini talep edebilir. Madde : 7 . 1. Tescil talebi, asgari aşağıdaki bilgileri ihtiva eder: a)Vasiyetçinin veya belge sahibinin soyadı ve adı (varsa kızlık soyadı) b)Doğum tarihi ve yeri (bilinmiyorsa doğduğu memleket) c) Adresi veya beyan ettiği ikametgah, d)Tescili istenen belgenin niteliği ve tarihi, e)Belgeyi tesellüm eden ya da belgenin tevdi olunduğu noter, kamu mercii veya kişinin adı ve adresi. 2.Bu bilgiler, her Akit Devlet tarafından tespit olunacak şekilde tutulacak sicilde yer almalıdır. 3.Sicilin saklanma süresi her Akit Devlet tarafından tayin edilebilir. Madde: 8 1.Vasiyetçi hayatta olduğu sürece, sicil kaydı gizli tutulur. 2.Vasiyetçinin ölümünden sonra, ölüm belgesi ya da ölümü kanıtlayan diğer herhangi bir belge ibraz eden herkes, 7 nci maddede belirtilen hususlarda bilgi alabilir. 3.Vasiyetname iki ya da daha fazla kişi tarafından müştereken düzenlenmiş olduğu takdirde, vasiyet- çilerden herhangi birinin ölümü halinde, işbu maddenin 2 nci fıkrası, 1 nci fıkra gözönüne alınmaksızın uygulanır. Madde : 9 Bu Sözleşmenin Akit devletler arasında gerektirdiği hizmetler parasız yerine getirilir. Madde : 10 Bu Sözleşme, vasiyetnamelerin veya Sözleşme kapsavımına giren diğer belgelerin geçerliğine ilişkin Akit devletler mevzuatını etkilemez. Madde: 11 Her Akit Devlet, kendi tayin edeceği şartlarla, bu Sözleşmenin sağladığı tescil sistemini, 4 ncü maddede yer almayan vasiyetnameler ile mal dağıtımını öngören herhangi bir tasarrufa teşmil etme hakkına sahiptir. Bu halde, özellikle 6 nci maddenin 2 nci fıkrası uygulanır. Madde: 12 1.Bu Sözleşme, Avrupa Konseyine üye devletlerin imzasına açıktır. Sözleşme onaylanacak veya kabul olunacaktır. Onay veya kabul belgeleri Avrupa Konseyi Genel Sekreterliğine tevdi edilecektir. 2.Sözleşme, üçüncü onay veya kabul belgesinin tevdi tarihinden üç ay sonra yürürlüğe girecektir. 3.Sözleşmeyi daha sonra onaylayan veya kabul eden Devlet bakımından, Sözleşme, onay veya kabul belgesinin tevdi tarihinden üç ay sonra yürürlüğe girecektir. Madde: 13 1.Sözleşme yürürlüğe girdikten sonra, Avrupa Konseyi Bakanlar Komitesi, konsey üyesi olmayan Devletleri Sözleşmeye katılmaya davet edebilir. 2.Bu yolla katılma, tevdi tarihinden üç ay sonra hüküm ifade edecek bir katılma belgesinin Avrupa Konseyi Genel Sekretekliğine tevdii suretiyle gerçekleşir. Madde: 14 1.Her Akit Devlet, imza ya da onay, kabul veya katılma belgesini tevdi sırasında Sözleşmeyi uygulayacağı ülkeyi ya da ülkeleri tasrih edebilir. 2. Her Akit Devlet, onay, kabul ya da katılma belgesini tevdi sırasında veya daha sonra, Avrupa Konseyi Genel Sekreterine göndereceği bir bildiri ile, uluslararası ilişkilerinden sorumlu ve adına taahhütlerde bulunmaya yetkili olduğu diğer ülkelere bu Sözleşme hükümlerini teşmil edebilir. 3. Yukarıdaki fıkra uyarınca yapılan herhangi bir bildiri, Sözleşmenin 16 ncı maddesinde belirtilen usule uygun olarak geri alınabilir. Madde : 15 Bu Sözleşme hükümlerine ihtirazi kayıt koyulamaz. Madde : 16 1.Bu Sözleşme süresiz olarak yürürlükte kalacaktır. 2.Her Akit Devlete Avrupa Konseyi Genel Sekreterine göndereceği bir ihbarla Sözleşmeyi kendi bakımından feshedebilir. 3. Fesih, ihbarın alındığı tarihten altı ay sonra hü küm ifade eder. Madde: 17 Avrupa Konseyi Genel Sekreteri, a)Her imzalamayı b)Her onay, kabul veya katılma belgesi tevdiini, c)12 nci madde uyarınca Sözleşmenin yürürlüğe giriş tarihlerini, d)3 neti maddenin 2 nci fıkrası ve 14 ncü maddenin 2 nci ve 3 ncü fıkraları çerçevesinde aldığı her bildiriyi, e)16 ncı madde çerçevesinde aldığı her ihbarı ve feshin hüküm ifade edeceği tarihi, Konsey üyeleri ile Sözleşmeye katılmış bulunan devletlere bildirecektir. Yukarıdaki hükümleri kabul zımnında gereği gibi yetkili kılınmış aşağıda imzaları bulunanlar, işbu Sözleşmeyi imzalamışlardır. Avrupa Konseyi arşivlerinde saklanacak tek bir nüsha halinde, her iki metin de aynı derecede geçerli bulunmak üzere, Fransızca ve İngilizce olarak 16 Mayıs 1972 tarihinde Bale’da tanzim edilmiştir. Genel Sekreter imza eden ve katılan devletlerin her birine bu Sözleşmenin aslına uygun örneklerini iletecektir. Avusturya Cumhuriyeti Hükümeti adına Belçika Krallığı Hükümeti adına Vasiyetnamelerin Tescili Konusunda Bir Usul Kurulmasına Dair Avrupa Sözleşmesinin Onaylanmasının Uygun Bulunduğuna İlişkin Kanun (Resmi Gazete ile yayımı : 4.5.1975 - Sayı : 15226) No. Kabul tarihi 17. 4. 1975 MADDE 1.-18 Nisan 1974 tarihinde Strazburg’da imzalanan “Vasiyetnamelerin tescili konusunda bir usul kurulmasına dair Avrupa Sözleşmesi” nin onaylanması uygun bulunmuştur. MADDE 2.- Türkiye Noterler Birliği, Sözleşmenin 3 ncü maddesinde öngörülen “Milli Tescil Merkezi” görevlerini Sözleşme hükümleri uyarınca yürütür. Bu görevin yerine getirilme şekli ve usulü 1512 sayılı Noterlik Kanununun 198 nci maddesi uyarınca çıkarılacak yönetmelikte gösterilir. MADDE 3. - Bu Kanun yayımı tarihinde yürürlüğe girer. MADDE 4. - Bu Kanunu Bakanlar Kurulu yürütür. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fvasiyetnamelerin-tescili-kon-usul-kur-dair-sozlesme.html",
        "title": "",
        "target": "",
        "type": "internal"
      },
      {
        "text": "VASİYETNAMELERİN TESC KON BİR USUL KUR DAİR AVRUPA SÖZLEŞMESİ",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?vasiyetnamelerin-tescili-kon-usul-kur-dair-sozlesme.html",
        "title": "",
        "target": "_top",
        "type": "internal"
      },
      {
        "text": "VASİYETNAMELERİN TESCİLİ KONUSUNDA BİR USUL KURULMASINA DAİR AVRUPA SÖZLEŞMESİ",
        "href": "https://www.tbmm.gov.tr/tutanaklar/KANUNLAR_KARARLAR/kanuntbmmc058/kanuntbmmc058/kanuntbmmc05801885.pdf",
        "title": "",
        "target": "",
        "type": "external"
      },
      {
        "text": "KANUN-YÖNETMELİK V.S",
        "href": "kanun-yonetmelik-dizini.html",
        "title": "KANUN-YÖNETMELİK TÜZÜK V.S DİZİNİ",
        "target": "",
        "type": "internal"
      },
      {
        "text": "TEBLİĞ-GEN- BAKANLIKLARA AİT",
        "href": "tebligler-geneleler-dizini-bakanliklara-ait.html",
        "title": "TEBLİĞ-GEN- BAKANLIKLARA AİT ",
        "target": "",
        "type": "internal"
      },
      {
        "text": "İSTİSNA-MUAFİYETLER",
        "href": "istisna-muafiyet-dizini.html",
        "title": "İSTİSNA-MUAFİYETLER DİZİNİ",
        "target": "",
        "type": "internal"
      },
      {
        "text": "T.N.B MEVZUATI",
        "href": "tnb-mevzuati.html",
        "title": "T.N.B MEVZUATI DİZİNİ",
        "target": "",
        "type": "internal"
      },
      {
        "text": "Vasiyetnamelerin Tescili Konusunda Bir Usul Kurulmasına Dair Avrupa Sözleşmesinin Onaylanmasının Uygun Bulunduğuna İlişkin Kanun",
        "href": "https://www.tbmm.gov.tr/tutanaklar/KANUNLAR_KARARLAR/kanuntbmmc058/kanuntbmmc058/kanuntbmmc05801885.pdf",
        "title": "",
        "target": "",
        "type": "external"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "VASİYETNAMELERİN TESC KON BİR USUL KUR DAİR AVRUPA SÖZLEŞMESİ"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>VASİYETNAMELERİN TESC KON BİR USUL KUR DAİR AVRUPA SÖZLEŞMESİ</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Aşağıda imzaları bulunan Avrupa Konseyi’ne üye devletler, Avrupa Konseyi’nin amacının üyeleri arasında daha yakın bir birlik gerçekleştirmek olduğunu gözönünde tutarak,...\" />\n\n   <link rel=\"canonical\" content=\"noterlikrehberi.net/rehber/index.html?vasiyetnamelerin-tescili-kon-usul-kur-dair-sozlesme.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"vasiyetnamelerin-tescili-kon-usul-kur-dair-sozlesme.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"VASİYETNAMELERİN TESC KON BİR USUL KUR DAİR AVRUPA SÖZLEŞMESİ\",\n\n   mailsubject: \"Tavsiye: Noterlik Rehberi - VASİYETNAMELERİN TESCİLİ KONUSUNDA BİR USUL KURULMASINA DAİR AVRUPA SÖZLEŞMESİ &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   sharesubject: \"Noterlik Rehberi - VASİYETNAMELERİN TESCİLİ KONUSUNDA BİR USUL KURULMASINA DAİR AVRUPA SÖZLEŞMESİ &nbsp; &nbsp;KANUN-YÖNETMELİK V.S&nbsp; &nbsp;TEBLİĞ-GEN- BAKANLIKLARA AİT &nbsp; &nbsp;İSTİSNA-MUAFİYETLER&nbsp; &nbsp;T.N.B MEVZUATI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"VASIYETNAMELERIN-TESCILI-KON-USUL-KUR-DAIR-SOZLESME\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"vasiyetnamelerin-tescili-kon-usul-kur-dair-sozlesme.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?vasiyetnamelerin-tescili-kon-usul-kur-dair-sozlesme.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?vasiyetnamelerin-tescili-kon-usul-kur-dair-sozlesme.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?vasiyetnamelerin-tescili-kon-usul-kur-dair-sozlesme.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?vasiyetnamelerin-tescili-kon-usul-kur-dair-sozlesme.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fvasiyetnamelerin-tescili-kon-usul-kur-dair-sozlesme.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>VASİYETNAMELERİN TESC KON BİR USUL KUR DAİR AVRUPA SÖZLEŞMESİ</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?vasiyetnamelerin-tescili-kon-usul-kur-dair-sozlesme.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<p style=\"text-align: center;\"><a href=\"https://www.tbmm.gov.tr/tutanaklar/KANUNLAR_KARARLAR/kanuntbmmc058/kanuntbmmc058/kanuntbmmc05801885.pdf\" onclick=\"return HMTrackTopiclink(this);\" class=\"weblink\">VASİYETNAMELERİN TESCİLİ KONUSUNDA BİR USUL KURULMASINA DAİR AVRUPA SÖZLEŞMESİ</a></p>\n\n<p class=\"p_Templatebuton_9\"><span class=\"f_Templatebuton_9\" style=\"font-size: 13px; font-weight: normal;\">  &nbsp; </span><span class=\"f_Templatebuton_9\" style=\"font-size: 13px;\"><a href=\"kanun-yonetmelik-dizini.html\" class=\"topiclink\" title=\"KANUN-YÖNETMELİK TÜZÜK V.S DİZİNİ\">KANUN-YÖNETMELİK V.S</a>  &nbsp; <a href=\"tebligler-geneleler-dizini-bakanliklara-ait.html\" class=\"topiclink\" title=\"TEBLİĞ-GEN- BAKANLIKLARA AİT&nbsp;\">TEBLİĞ-GEN- BAKANLIKLARA AİT </a>  &nbsp; <a href=\"istisna-muafiyet-dizini.html\" class=\"topiclink\" title=\"İSTİSNA-MUAFİYETLER DİZİNİ\">İSTİSNA-MUAFİYETLER</a>  &nbsp; <a href=\"tnb-mevzuati.html\" class=\"topiclink\" title=\"T.N.B MEVZUATI DİZİNİ\">T.N.B MEVZUATI</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"text-align: center;\"><span style=\"font-size: 13px; color: #000000;\">&nbsp;</span></p>\n\n<p>Aşağıda imzaları bulunan Avrupa Konseyi’ne üye devletler, Avrupa Konseyi’nin amacının üyeleri arasında daha yakın bir birlik gerçekleştirmek olduğunu gözönünde tutarak, Vasiyetnamelerin meçhul kalmaları veya geç bulunmaları ihtimalini azaltmak ve vasiyetçilerin ölümlerinden sonra vasiyetnamelerin varlığının tesbitini kolaylaştırmak için vasiyetçilerin vasiyetnamelerini kaydettirmelerine imkan sağlayacak bir tescil usulü kurmayı dileyerek,</p>\n\n<p>Böyle bir snstemin özellikle yabancı ülkelerde düzenlenmiş vasiyetnamelerin meydatıa çıkarılmalarını kolay-laştıracağından emin olarak, Aşağıdaki hükümler üzerinde anlaşmışlardır.</p>\n\n<p>&nbsp;</p>\n\n<p>Madde : 1</p>\n\n<p>Akit Devletler, vasiyetçilerin ölümlerinden sonra vasiyetnamelerin varlığının tesbitini kolaylaştırmak için, vasiyetnamelerin tescili konusunda, bu Sözleşme hükümlerine uygun bir usul kurmayı taahhüt ederler.</p>\n\n<p>&nbsp;</p>\n\n<p>Madde : 2</p>\n\n<p>Sözleşme hükümlerini uygulamak üzere, her Akit Devlet, Sözleşmenin öngördüğü tescil işlemlerinden ve 8 nci maddenin 2 nci fıkrası uyarınca yöneltilecek bilgi taleplerini cevaplandırmaktan sorumlu bir veya birden fazla organ kuracaktır.</p>\n\n<p>&nbsp;</p>\n\n<p>Madde : 3</p>\n\n<p>1.Uluslararası işbirliğini kolaylaştırmak amacıyle, her Akit Devlet, bir aracı makama lüzum kalmaksızın,</p>\n\n<p>a)6 nci maddede belirtildiği gibi diğer Akit Devletlerde tescili temin etmek,</p>\n\n<p>&nbsp;</p>\n\n<p>b)Diğer Akit Devletlerin milli organlarından ge'en bilgi taleplerini 8 nci madde çerçevesinde cevaplandırmak, üzere bir milli organ tayin edecektir.</p>\n\n<p>&nbsp;</p>\n\n<p>2.Her Akit Devlet, yukarıdaki fıkra uyarınca tayin edilen milli organın adını ve adresini Avrupa Konseyi Genel Sekreteri’ne bildirecektir.</p>\n\n<p>&nbsp;</p>\n\n<p>Madde : 4</p>\n\n<p>1.Akit devletler aşağıdaki belgeleri tescile tabi tutacaklardır.</p>\n\n<p>a)Noterler ya da ilgili Devletin mevzuatının yetkili kıldığı kamu mercileri veya kişiler tarafından düzenlenen vasiyetnameler ile tesellüme yetkili merci veya kişilere resmi bir tesellüm belgesi karşılığında tevdi olunan sair vasiyetnameler.</p>\n\n<p>&nbsp;</p>\n\n<p>b)İlgili Devletin mevzuatı izin verdiği takdirde, tesellüm belgesi tanzim edilmeksizin noterlere ya da tesellüme yetkili kamu mercüeri veya kişilere tevdi olunan elle yazılı vasiyetnameler. İlgili Devletin mevzuatı yasaklamadığı takdirde, vasiyetçi tescile karşı çıkabilir.</p>\n\n<p>&nbsp;</p>\n\n<p>2.İşbu madde uyarınca tescil edilen vasiyetnamelerin geri alınışına, iptaline veya tadiline ilişkin belgeler de, yukarıdaki fıkraya göre tescili zorunlu bir şekilde düzenledikleri takdirde, tescil olunacaklardır.</p>\n\n<p>&nbsp;</p>\n\n<p>3.Her Akit Devlet, silahlı kuvvetler makamlarına tevdi olunan vasiyetnameleri bu madde kapsamının dışında tutabilir.</p>\n\n<p>&nbsp;</p>\n\n<p>Madde : 5</p>\n\n<p>1.Tescil, 4 ncü maddenin 1 nci fıkrasında belirtilen noter, kamu mercii veya kişinin talebi üzerine yapılır.</p>\n\n<p>&nbsp;</p>\n\n<p>2.Bununla birlikte, her Akit Devlet, milli mevzuatının tayin ettiği özel durumlarda, vasiyetçinin tescil talebinde bulunabileceğini öngörebilir.</p>\n\n<p>&nbsp;</p>\n\n<p>Madde : 6</p>\n\n<p>1.Tescil, vasiyetçinin uyrukluk veya ikametgahına bağlı tutulmayacaktır.</p>\n\n<p>2.Vasiyetçinin istemi üzerine, noter ya da 4 ncü maddede belirtilen kamu mercii veya kişi, vasiyetnanamenin yalnız düzenlendiği ve saklandığı ülkede değil, aynı zamanda, milli organların aracılığıyla diğer Akit ülkelerde de tescilini talep edebilir.</p>\n\n<p>&nbsp;</p>\n\n<p>Madde : 7<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>.</p>\n\n<p>1. Tescil talebi, asgari aşağıdaki bilgileri ihtiva eder:<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>a)Vasiyetçinin veya belge sahibinin soyadı ve adı (varsa kızlık soyadı)<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>b)Doğum tarihi ve yeri (bilinmiyorsa doğduğu memleket)<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>c) Adresi veya beyan ettiği ikametgah,<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>d)Tescili istenen belgenin niteliği ve tarihi,</p>\n\n<p>e)Belgeyi tesellüm eden ya da belgenin tevdi olunduğu noter, kamu mercii veya kişinin adı ve adresi.</p>\n\n<p>&nbsp;</p>\n\n<p>2.Bu bilgiler, her Akit Devlet tarafından tespit olunacak şekilde tutulacak sicilde yer almalıdır.</p>\n\n<p>&nbsp;</p>\n\n<p>3.Sicilin saklanma süresi her Akit Devlet tarafından tayin edilebilir.</p>\n\n<p>&nbsp;</p>\n\n<p>Madde: 8</p>\n\n<p>1.Vasiyetçi hayatta olduğu sürece, sicil kaydı gizli tutulur.</p>\n\n<p>2.Vasiyetçinin ölümünden sonra, ölüm belgesi ya da ölümü kanıtlayan diğer herhangi bir belge ibraz eden herkes, 7 nci maddede belirtilen hususlarda bilgi alabilir.</p>\n\n<p>&nbsp;</p>\n\n<p>3.Vasiyetname iki ya da daha fazla kişi tarafından müştereken düzenlenmiş olduğu takdirde, vasiyet- çilerden herhangi birinin ölümü halinde, işbu maddenin 2 nci fıkrası, 1 nci fıkra gözönüne alınmaksızın uygulanır.</p>\n\n<p>&nbsp;</p>\n\n<p>Madde : 9</p>\n\n<p>Bu Sözleşmenin Akit devletler arasında gerektirdiği hizmetler parasız yerine getirilir.</p>\n\n<p>&nbsp;</p>\n\n<p>Madde : 10</p>\n\n<p>Bu Sözleşme, vasiyetnamelerin veya Sözleşme kapsavımına giren diğer belgelerin geçerliğine ilişkin Akit devletler mevzuatını etkilemez.</p>\n\n<p>&nbsp;</p>\n\n<p>Madde: 11</p>\n\n<p>Her Akit Devlet, kendi tayin edeceği şartlarla, bu Sözleşmenin sağladığı tescil sistemini, 4 ncü maddede yer almayan vasiyetnameler ile mal dağıtımını öngören herhangi bir tasarrufa teşmil etme hakkına sahiptir. Bu halde, özellikle 6 nci maddenin 2 nci fıkrası uygulanır.</p>\n\n<p>&nbsp;</p>\n\n<p>Madde: 12</p>\n\n<p>1.Bu Sözleşme, Avrupa Konseyine üye devletlerin imzasına açıktır. Sözleşme onaylanacak veya kabul olunacaktır. Onay veya kabul belgeleri Avrupa Konseyi Genel Sekreterliğine tevdi edilecektir.</p>\n\n<p>&nbsp;</p>\n\n<p>2.Sözleşme, üçüncü onay veya kabul belgesinin tevdi tarihinden üç ay sonra yürürlüğe girecektir.</p>\n\n<p>&nbsp;</p>\n\n<p>3.Sözleşmeyi daha sonra onaylayan veya kabul eden Devlet bakımından, Sözleşme, onay veya kabul belgesinin tevdi tarihinden üç ay sonra yürürlüğe girecektir.</p>\n\n<p>&nbsp;</p>\n\n<p>Madde: 13</p>\n\n<p>1.Sözleşme yürürlüğe girdikten sonra, Avrupa Konseyi Bakanlar Komitesi, konsey üyesi olmayan</p>\n\n<p>Devletleri Sözleşmeye katılmaya davet edebilir.</p>\n\n<p>2.Bu yolla katılma, tevdi tarihinden üç ay sonra hüküm ifade edecek bir katılma belgesinin Avrupa Konseyi Genel Sekretekliğine tevdii suretiyle gerçekleşir.</p>\n\n<p>&nbsp;</p>\n\n<p>Madde: 14</p>\n\n<p>1.Her Akit Devlet, imza ya da onay, kabul veya katılma belgesini tevdi sırasında Sözleşmeyi uygulayacağı ülkeyi ya da ülkeleri tasrih edebilir.</p>\n\n<p>&nbsp;</p>\n\n<p>2.<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span> Her Akit Devlet, onay, kabul ya da katılma belgesini tevdi sırasında veya daha sonra, Avrupa Konseyi Genel Sekreterine göndereceği bir bildiri ile, uluslararası ilişkilerinden sorumlu ve adına taahhütlerde bulunmaya yetkili olduğu diğer ülkelere bu Sözleşme hükümlerini teşmil edebilir.</p>\n\n<p>3.<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Yukarıdaki fıkra uyarınca yapılan herhangi bir bildiri, Sözleşmenin 16 ncı maddesinde belirtilen usule uygun olarak geri alınabilir.</p>\n\n<p>&nbsp;</p>\n\n<p>Madde : 15</p>\n\n<p>Bu Sözleşme hükümlerine ihtirazi kayıt koyulamaz.</p>\n\n<p>&nbsp;</p>\n\n<p>Madde : 16</p>\n\n<p>1.Bu Sözleşme süresiz olarak yürürlükte kalacaktır.</p>\n\n<p>2.Her Akit Devlete Avrupa Konseyi Genel Sekreterine göndereceği bir ihbarla Sözleşmeyi kendi bakımından feshedebilir.</p>\n\n<p>3.<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Fesih, ihbarın alındığı tarihten altı ay sonra hü küm ifade eder.</p>\n\n<p>&nbsp;</p>\n\n<p>Madde: 17</p>\n\n<p>Avrupa Konseyi Genel Sekreteri,</p>\n\n<p>a)Her imzalamayı</p>\n\n<p>b)Her onay, kabul veya katılma belgesi tevdiini,</p>\n\n<p>c)12 nci madde uyarınca Sözleşmenin yürürlüğe giriş tarihlerini,</p>\n\n<p>d)3 neti maddenin 2 nci fıkrası ve 14 ncü maddenin 2 nci ve 3 ncü fıkraları çerçevesinde aldığı her bildiriyi,<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp; &nbsp;</span></p>\n\n<p>e)16 ncı madde çerçevesinde aldığı her ihbarı ve feshin hüküm ifade edeceği tarihi,</p>\n\n<p>Konsey üyeleri ile Sözleşmeye katılmış bulunan devletlere bildirecektir.</p>\n\n<p>&nbsp;</p>\n\n<p>Yukarıdaki hükümleri kabul zımnında gereği gibi yetkili kılınmış aşağıda imzaları bulunanlar, işbu Sözleşmeyi imzalamışlardır.</p>\n\n<p>&nbsp;</p>\n\n<p>Avrupa Konseyi arşivlerinde saklanacak tek bir nüsha halinde, her iki metin de aynı derecede geçerli bulunmak üzere, Fransızca ve İngilizce olarak 16 Mayıs 1972 tarihinde Bale’da tanzim edilmiştir. Genel Sekreter imza eden ve katılan devletlerin her birine bu Sözleşmenin aslına uygun örneklerini iletecektir.</p>\n\n<p>&nbsp;</p>\n\n<p>Avusturya Cumhuriyeti Hükümeti adına Belçika Krallığı Hükümeti adına</p>\n\n<hr style=\"height:0px; color:#000000; border-width:0; background-color:#000000;\" /><p style=\"text-align: center;\"><a href=\"https://www.tbmm.gov.tr/tutanaklar/KANUNLAR_KARARLAR/kanuntbmmc058/kanuntbmmc058/kanuntbmmc05801885.pdf\" onclick=\"return HMTrackTopiclink(this);\" class=\"weblink\">Vasiyetnamelerin Tescili Konusunda Bir Usul Kurulmasına Dair Avrupa Sözleşmesinin Onaylanmasının Uygun Bulunduğuna İlişkin Kanun</a></p>\n\n<p>&nbsp;</p>\n\n<p>(Resmi Gazete ile yayımı : 4.5.1975 - Sayı : 15226)</p>\n\n<p>No.<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Kabul tarihi 17. 4. 1975</p>\n\n<p>&nbsp;</p>\n\n<p>MADDE 1.-18 Nisan 1974 tarihinde Strazburg’da imzalanan “Vasiyetnamelerin tescili konusunda bir usul kurulmasına dair Avrupa Sözleşmesi” nin onaylanması uygun bulunmuştur.</p>\n\n<p>&nbsp;</p>\n\n<p>MADDE 2.- Türkiye Noterler Birliği, Sözleşmenin 3 ncü maddesinde öngörülen “Milli Tescil Merkezi” görevlerini Sözleşme hükümleri uyarınca yürütür. Bu görevin yerine getirilme şekli ve usulü 1512 sayılı <a href=\"noterlik-kanunu.html\" class=\"topiclink\">Noterlik Kanunu</a>nun 198 nci maddesi uyarınca çıkarılacak yönetmelikte gösterilir.</p>\n\n<p>MADDE 3. - Bu Kanun yayımı tarihinde yürürlüğe girer.</p>\n\n<p>&nbsp;</p>\n\n<p>MADDE 4. - Bu Kanunu Bakanlar Kurulu yürütür.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"vasiyetnamelerin-tescili-kon-usul-kur-dair-sozlesme.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:29:04.213511"
}