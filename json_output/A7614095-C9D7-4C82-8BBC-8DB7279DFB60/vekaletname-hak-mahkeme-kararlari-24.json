{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\vekaletname-hak-mahkeme-kararlari-24.html",
    "title": "VEKALET - SORUMLULUK - MAHKEME KARARI",
    "description": "T.C.  YARGITAY 13. Hukuk          Dairesi Esas No:1990/7902 Karar No:1991/1170 Tarih:05.02.1991   VEKALET - SORUMLULUK   ÖZET: Vekil; müvekkile karşı, vekaleti \"sadakat ve",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ VEKALET - SORUMLULUK - MAHKEME KARARI Email Gönder VEKALET - SORUMLULUK - MAHKEME KARARI << Fihrist-Ana sayfa >> VEKALET - SORUMLULUK - MAHKEME KARARI T.C. YARGITAY 13. Hukuk Dairesi Esas No:1990/7902 Karar No:1991/1170 Tarih:05.02.1991 VEKALET - SORUMLULUK ÖZET: Vekil; müvekkile karşı, vekaleti \"sadakat ve özen ile\" ifa etmekle yükümlüdür. Vekil, iş görürken amaçlanan sonucun elde edilmemesinden değil, bu sonuca kavuşmak için yaptığı çalışmaların özenle görülmemesinden sorumludur. iş, sadakatla ve özenle görülmüşse yönelinen sonuca erişilmemiş olsa bile gereği gibi ifa vardır. Vekilin gerekli özeni göstermesine rağmen sonucun elde edilmeme sinin rizikosu vekile yüklenemez. Bu riziko müvekkilin üzerinde kalır. Burada, özen borcunun yerine getirilmediği ispat külfeti müvekkile aittir. Müvekkil; özen ve sadakat borcunun yerine getirilmemesinden dolayı amaçlanan sonucun ortaya çıkmadığını ispat edecek, vekil de; borcun yerine getirilmemesinde bir kusuru olmadığını kanıtlayarak sorumluluktan kurtulabilecektir. Taraflar arasındaki alacak davasının yapılan yargılaması sonunda; ilamda yazılı nedenlerden dolayı davanın kısmen kabulüne ve kısmen reddine yönelik olarak verilen hükmün süresi içinde davalı tarafından temyiz edilmesi üzerine dosya incelendi, gereği konuşulup düşünüldü: Davacı; dilediği şahıs ve şirketlere dilediği faiz oranı ile pazarlanması ve gerçek enflasyon oranının üzerinde alınacak kar payının verilmesi koşulu ile davalıya verilen paranın davalıca müflis Ç Anonim şirketine yatırıldığını, davalının ihmal ve özensizliğiyle zarara uğradığını öne sürerek 10.750.000 TL. zararının giderilmesini istemiştir. Davalı; davacının yıllardır kapı komşusu olduğunu, ücretsiz yardım amacı ile davacının parasını talimatı dairesinde serbest piyasada çalıştırmak için Ç A.Ş.'ye verdiğini, borç ilişkisini de ilamsız takiple kesinleştirdiğini, şirket parayı ödemeyince icra takibine giriştiğini, taşınmazları satışa çıkardığını, ancak bu arada Ç A.Ş.'nin iflas etmesi ile satışın durduğunu, alacağı iflas masasına kaydettirdiğini, kusuru bulunmadığını savunmuş, davanın reddini dilemiştir. Mahkemece; davacıdan aldığı parayı hiç bir teminat ve yazıtı belge olmadan Ç A.Ş.'ye vekil sıfatı ile veren davalının vekalet görevini, gereği gibi ifa etmediği kabul edilmiş, 10.600.000 TL.nın davalıdan alınmasına karar verilmiştir. Hüküm, davalı tarafından temyiz edilmiştir. İddia ve savunmaya, dosya içinde toplanan bilgi ve belgelere, özellikle Beşiktaş Üçüncü Noterliği'nce 26.12.1975 tarihinde düzenlenen vekaletnameye ve 19.01.1982 tarihli davalı tarafından davacıya verilen \"H.D.'den faize verilmek üzere, namına icra takibi ve haciz vaaz edilmek suretiyle 5600 TL yi aldım\" sözleri yazılı belgeye; mahkemenin kabulüne göre taraflar arasında bir işin görülmesi amacına yönelik vekalet ilişkisi kurulduğu anlaşılmaktadır Dava, hukuki nitelikçe vekaletin gereği gibi özen ve sadakatle ifa edilmemesine dayalı tazminat atacağıdır. Vekil; müvekkile karşı, vekaleti \"sadakat ve özen ile\" ifa etmekle yükümlüdür (BK. m. 390/2). Vekilin iş görme ile amaç tutulan sonucun başarılı olması için hayat deneylerine ve işlerin normal akışına göre gerekli girişim ve davranışlarda bulunması ve başarılı sonucu engelleyecek davranışlardan kaçınması özen borcunun kapsamım oluşturur. Vekil iş görürken amaçlanan sonucun elde edilmemesinden değil, bu sonuca kavuşmak için yaptığı çalışmaların özenle görülmemesinden sorumludur, iş sadakada ve özenle görülmüşse yönetilen sonuca erişilmemiş olsa bile gereği gibi ifa vardır. Vekilin gerekli özeni göstermesine rağmen sonucun elde edilmemesinin rizikosu vekile yüklenemez. Bu riziko müvekkilin üzerinde kalır. Burada özen borcunun yerine getirilmediğini ispat külfeti müvekkile aittir. Müvekkil özen ve sadakat borcunun yerine getirilmemesinden dolayı amaçlanan sonucun ortaya çıkmadığını ispat edecek vekil de; borcun yerine getirilmemesinde bir kusuru olmadığını kanıtlayarak sorumluluktan kurtulabilecektir. Uyuşmazlığı, bu hukuki çerçeve içinde değerlendirmek gerekir. Verilen paranın rantabl şekilde işletilmesi işi için davalıya tevdi edilen vekaletten dolayı davalı vekilin özen ve sadakat borcu iki ana noktada toplanabilir, ilki paranın yatırılacağı kişi veya şirketlerin seçimi, hemen ardından gelen ise paranın yatırılması sırasında alınacak hukuki güvence ve teminatlar ile daha sonra ortaya çıkan ve gelişen olaylardan dolayı icap eden tedbir, işlem ve başvurular zinciridir, işte, davalı vekilin tazminatla sorumlu tutulabilmesi için gösterilmesi gereken özenin ölçüşü, somut olayın özelliği ve delillerle birlikte az yukarıda açıklanan iki ana çizgi içinde değerlendirilerek tesbit edilmelidir. Gerçekte de, davalı vekil, paranın yatırım yerini seçerken rizikosuz emin, azami kar sağlayan kişi ve kuruluşları tercih etmede özen göstermek; normal seviyede, makul tedbirli bir insan gibi hareket etmek zorunluluğundadır Paranın yatırımından sonra meydana gelen olaylarda ise, davalıdan sadır olan aktif ve pasif davranışların, hayat deneylerine ve işlerin normal akışına göre paranın ilerde tahsil edilebilmesi açısından etken olup olmadığı bu konuda lüzumlu ve koruyucu ne gibi önlemler alınması gerektiği tereddüt ve duraksamaya yer vermeyecek şekilde ortaya koyulmalıdır. Tüm bu konuların sağlıklı şekilde aydınlanması için, Türkiye'de cari para finansman işleri, menkul değerler piyasası, bankacılık işlemleri, para kredi ilişkileri, yatırım sektörlerinin seçiminde isabet durumları gibi bilgilere sahip uzmanların görüşünü almakta yarar vardır (HUMK. md. 275). Dava, hukuki nitelikçe vekaletin gereği gibi özen ve sadakatle ifa edilmemesine dayalı tazminat alacağıdır. Vekil; müvekkile karşı, vekaleti sadakat ve özen ile ifa etmekle yükümlüdür (BK. m. 390/2). Vekilin iş görme ile amaç tutulan sonucun başarılı olması için hayat deneylerine ve işlerin normal akışına göre gerekli girişim ve davranışlarda bulunması ve başarılı sonucu engelleyecek davranışlardan kaçınması özen borcunun kapsamını oluşturur. Vekil iş görürken amaçlanan sonucun elde edilmemesinden değil, bu sonuca kavuşmak için yaptığı çalışmaların özenle görülmemesinden sorumludur, iş sadakada ve özenle görülmüşse yönelinen sonuca erişilmemiş olsa bile gereği gibi ifa vardır. Vekilin gerekli özeni göstermesine rağmen sonucun elde edilmemesinin rizikosu vekile yüklenemez. Bu riziko müvekkilin üzerinde kalır. Burada özen borcunun yerine getirilmediğini ispat külfeti müvekkile aittir. Müvekkil özen ve sadakat borcunun yerine getirilmemesinden dolayı amaçlanan sonucun ortaya çıkmadığını ispat edecek vekil de; borcun yerine getirilmemesinde bir kusuru olmadığını kanıtlayarak sorumluluktan kurtulabilecektir. Uyuşmazlığı, bu hukuki çerçeve içinde değerlendirmek gerekir. Verilen paranın rantabl şekilde işletilmesi işi için davalıya tevdi edilen vekaletten dolayı davalı vekilin özen ve sadakat borcu iki ana noktada toplanabilir, ilki paranın yatırılacağı kişi veya şirketlerin seçimi, hemen ardından gelen ise paranın yatırılması sırasında alınacak hukuki güvence ve teminatlar ile daha sonra ortaya çıkan ve gelişen olaylardan dolayı icap eden tedbir, işlem ve başvurular zinciridir, işte, davalı vekilin tazminatla sorumlu tutulabilmesi için gösterilmesi gereken özenin ölçüşü, somut olayın özelliği ve delillerle birlikte az yukarıda açıklanan iki ana çizgi içinde değerlendirilerek tesbit edilmelidir. Gerçekte de, davalı vekil, paranın yatırım yerini seçerken rizikosuz emin, azami kar sağlayan kişi ve kuruluşları tercih etmede özen göstermek; normal seviyede, makul tedbirli bir insan gibi hareket etmek zorunluluğundadır. Paranın yatırımından sonra meydana gelen olaylarda ise, davalıdan sadır olan aktif ve pasif davranışların, hayat deneylerine ve işlerin normal akışına göre paranın ilerde tahsil edilebilmesi açısından etken olup olmadığı bu konuda lüzumlu ve koruyucu ne gibi önlemler alınması gerektiği tereddüt ve duraksamaya yer vermeyecek şekilde ortaya koyulmalıdır. Tüm bu konuların sağlıklı şekilde aydınlanması için, Türkiye'de cari para finansman işleri, menkul değerler piyasası, bankacılık işlemleri, para kredi ilişkileri, yatırım sektörlerinin seçiminde isabet durumları gibi bilgilere sahip uzmanların görüşünü almakta yarar vardır (HUMK. md. 275). Hal böyle dunca, mahkemece uzman bilirkişiler aracılığı ile inceleme yaptırılmalı, davalının kendisine duyulan güvene uygun olarak ve müvekkili davacının menfaatlerini sözleşme ile güdülen amaç çerçevesinde koruyup korumadığı, özen ve sadakat borcunun ifasında kendisine atfı mümkün bir kusurun olup olmadığı belirlenmelidir. Öte yandan bilirkişilerin görüşü mahkemece değerlendirilmesi sonucu, davalının sorumluluğunu gerektirir bir kusuru kabul edildiğinde, davalı ücretsiz olarak; vekalet işlerini gördüğünden, sorumluluğunun hakkaniyete dayanan bir sorumluluk olacağı dikkate alınmalı, gerekirse delillerin elverdiği ölçüde BK. nun 98/2, 43. maddelerinin uygulanması düşünülmelidir. Mahkemenin hukuki değerlendirmede, delilleri takdirde hataya düşerek eksik inceleme ile yazılı şekilde davanın kabulüne karar vermesi usul ve yasaya aykırıdır, bozma nedenidir. Sonuç : Temyiz olunan kararın davalı yararına (BOZULMASINA), istek halinde peşin harcın iadesine, 05.02.1991 gününde oybirliğiyle karar verildi. Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "VEKALET - SORUMLULUK - MAHKEME KARARI",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fvekaletname-hak-mahkeme-kararlari-24.html",
        "title": "",
        "target": "",
        "type": "internal"
      },
      {
        "text": "VEKALET - SORUMLULUK - MAHKEME KARARI",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?vekaletname-hak-mahkeme-kararlari-24.html",
        "title": "",
        "target": "_top",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "VEKALET - SORUMLULUK - MAHKEME KARARI"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>VEKALET - SORUMLULUK - MAHKEME KARARI</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"T.C. &nbsp;YARGITAY 13. Hukuk &nbsp; &nbsp; &nbsp; &nbsp; &nbsp;Dairesi Esas No:1990/7902 Karar No:1991/1170 Tarih:05.02.1991 &nbsp; VEKALET - SORUMLULUK &nbsp; ÖZET: Vekil; müvekkile karşı, vekaleti &quot;sadakat ve\" />\n\n   <link rel=\"canonical\" content=\"noterlikrehberi.net/rehber/index.html?vekaletname-hak-mahkeme-kararlari-24.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"vekaletname-hak-mahkeme-kararlari-24.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"VEKALET - SORUMLULUK - MAHKEME KARARI\",\n\n   mailsubject: \"Tavsiye: Noterlik Rehberi - VEKALET - SORUMLULUK - MAHKEME KARARI\",\n\n   sharesubject: \"Noterlik Rehberi - VEKALET - SORUMLULUK - MAHKEME KARARI\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"VEKALETNAME-HAK-MAHKEME-KARARLARI-24\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n\n\n   <script type=\"text/javascript\">\n\n     HMSyncTOC(\"index.html\", \"vekaletname-hak-mahkeme-kararlari-24.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?vekaletname-hak-mahkeme-kararlari-24.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?vekaletname-hak-mahkeme-kararlari-24.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?vekaletname-hak-mahkeme-kararlari-24.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?vekaletname-hak-mahkeme-kararlari-24.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fvekaletname-hak-mahkeme-kararlari-24.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>VEKALET - SORUMLULUK - MAHKEME KARARI</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?vekaletname-hak-mahkeme-kararlari-24.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">VEKALET - SORUMLULUK - MAHKEME KARARI</span></h1>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Normal\">T.C. </p>\n\n<p style=\"line-height: 1.36;\">YARGITAY</p>\n\n<p style=\"line-height: 1.36;\">13. Hukuk<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span>Dairesi</p>\n\n<p style=\"line-height: 1.36;\">Esas No:1990/7902</p>\n\n<p style=\"line-height: 1.36;\">Karar No:1991/1170</p>\n\n<p style=\"line-height: 1.36;\">Tarih:05.02.1991</p>\n\n<p style=\"line-height: 1.36;\"><span style=\"font-family: 'Times New Roman',Times,Georgia,serif;\">&nbsp;</span></p>\n\n<p style=\"line-height: 1.36;\">VEKALET - SORUMLULUK</p>\n\n<p style=\"line-height: 1.36;\"><span style=\"font-family: 'Times New Roman',Times,Georgia,serif;\">&nbsp;</span></p>\n\n<p style=\"line-height: 1.36;\">ÖZET: Vekil; müvekkile karşı, vekaleti &quot;sadakat ve özen ile&quot; ifa etmekle yükümlüdür. Vekil, iş görürken amaçlanan sonucun elde edilmemesinden değil, bu sonuca kavuşmak için yaptığı çalışmaların özenle görülmemesinden sorumludur. iş, sadakatla ve özenle görülmüşse yönelinen sonuca erişilmemiş olsa bile gereği gibi ifa vardır. Vekilin gerekli özeni göstermesine rağmen sonucun elde edilmeme sinin rizikosu vekile yüklenemez. Bu riziko müvekkilin üzerinde kalır. Burada, özen borcunun yerine getirilmediği ispat külfeti müvekkile aittir. Müvekkil; özen ve sadakat borcunun yerine getirilmemesinden dolayı amaçlanan sonucun ortaya çıkmadığını ispat edecek, vekil de; borcun yerine getirilmemesinde bir kusuru olmadığını kanıtlayarak sorumluluktan kurtulabilecektir.</p>\n\n<p style=\"line-height: 1.36;\">Taraflar arasındaki alacak davasının yapılan yargılaması sonunda; ilamda yazılı nedenlerden dolayı davanın kısmen kabulüne ve kısmen reddine yönelik olarak verilen hükmün süresi içinde davalı tarafından temyiz edilmesi üzerine dosya incelendi, gereği konuşulup düşünüldü:</p>\n\n<p style=\"line-height: 1.36;\">Davacı; dilediği şahıs ve şirketlere dilediği faiz oranı ile pazarlanması ve gerçek enflasyon oranının üzerinde alınacak kar payının verilmesi koşulu ile davalıya verilen paranın davalıca müflis Ç Anonim şirketine yatırıldığını, davalının ihmal ve özensizliğiyle zarara uğradığını öne sürerek 10.750.000 TL. zararının giderilmesini istemiştir.</p>\n\n<p style=\"line-height: 1.36;\">Davalı; davacının yıllardır kapı komşusu olduğunu, ücretsiz yardım amacı ile davacının parasını talimatı dairesinde serbest piyasada çalıştırmak için Ç<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span> A.Ş.'ye verdiğini, borç ilişkisini de ilamsız takiple kesinleştirdiğini, şirket parayı ödemeyince icra takibine giriştiğini, taşınmazları satışa çıkardığını, ancak bu arada Ç<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span> A.Ş.'nin iflas etmesi ile satışın</p>\n\n<p style=\"line-height: 1.36;\">durduğunu, alacağı iflas masasına kaydettirdiğini, kusuru bulunmadığını savunmuş, davanın reddini dilemiştir.</p>\n\n<p style=\"line-height: 1.36;\">Mahkemece; davacıdan aldığı parayı hiç bir teminat ve yazıtı belge olmadan Ç<span style=\"font-family: 'Times New Roman',Times,Georgia,serif;\"> &nbsp; &nbsp; &nbsp; &nbsp;  </span> A.Ş.'ye vekil sıfatı ile veren davalının vekalet görevini, gereği gibi ifa etmediği kabul edilmiş, 10.600.000 TL.nın davalıdan alınmasına karar verilmiştir.</p>\n\n<p style=\"line-height: 1.36;\">Hüküm, davalı tarafından temyiz edilmiştir.</p>\n\n<p style=\"line-height: 1.36;\">İddia ve savunmaya, dosya içinde toplanan bilgi ve belgelere, özellikle Beşiktaş Üçüncü Noterliği'nce 26.12.1975 tarihinde düzenlenen vekaletnameye ve 19.01.1982 tarihli davalı tarafından davacıya verilen &quot;H.D.'den faize verilmek üzere, namına icra takibi ve haciz vaaz edilmek suretiyle 5600 TL yi aldım&quot; sözleri yazılı belgeye; mahkemenin kabulüne göre taraflar arasında bir işin görülmesi amacına yönelik vekalet ilişkisi kurulduğu anlaşılmaktadır</p>\n\n<p style=\"line-height: 1.36;\">Dava, hukuki nitelikçe vekaletin gereği gibi özen ve sadakatle ifa edilmemesine dayalı tazminat atacağıdır.</p>\n\n<p style=\"line-height: 1.36;\">Vekil; müvekkile karşı, vekaleti &quot;sadakat ve özen ile&quot; ifa etmekle yükümlüdür (BK. m. 390/2). Vekilin iş görme ile amaç tutulan sonucun başarılı olması için hayat deneylerine ve işlerin normal akışına göre gerekli girişim ve davranışlarda bulunması ve başarılı sonucu engelleyecek davranışlardan kaçınması özen borcunun kapsamım oluşturur. Vekil iş görürken amaçlanan sonucun elde edilmemesinden değil, bu sonuca kavuşmak için yaptığı çalışmaların özenle görülmemesinden sorumludur, iş sadakada ve özenle görülmüşse yönetilen sonuca erişilmemiş olsa bile gereği gibi ifa vardır. Vekilin gerekli özeni göstermesine rağmen sonucun elde edilmemesinin rizikosu vekile yüklenemez. Bu riziko müvekkilin üzerinde kalır. Burada özen borcunun yerine getirilmediğini ispat külfeti müvekkile aittir. Müvekkil özen ve sadakat borcunun yerine getirilmemesinden dolayı amaçlanan sonucun ortaya çıkmadığını ispat edecek vekil de; borcun yerine getirilmemesinde bir kusuru olmadığını kanıtlayarak sorumluluktan kurtulabilecektir.</p>\n\n<p style=\"line-height: 1.36;\">Uyuşmazlığı, bu hukuki çerçeve içinde değerlendirmek gerekir. Verilen paranın rantabl şekilde işletilmesi işi için davalıya tevdi edilen vekaletten dolayı davalı vekilin özen ve sadakat borcu iki ana noktada toplanabilir, ilki paranın yatırılacağı kişi veya şirketlerin seçimi, hemen ardından gelen ise paranın yatırılması sırasında alınacak hukuki güvence ve teminatlar ile daha sonra ortaya çıkan ve gelişen olaylardan dolayı icap eden tedbir, işlem ve başvurular zinciridir, işte, davalı vekilin tazminatla sorumlu tutulabilmesi için gösterilmesi gereken özenin ölçüşü, somut olayın özelliği ve delillerle birlikte az yukarıda açıklanan iki ana çizgi içinde değerlendirilerek tesbit edilmelidir.</p>\n\n<p style=\"line-height: 1.36;\">Gerçekte de, davalı vekil, paranın yatırım yerini seçerken rizikosuz emin, azami kar sağlayan kişi ve kuruluşları tercih etmede özen göstermek; normal seviyede, makul tedbirli bir insan gibi hareket etmek zorunluluğundadır</p>\n\n<p style=\"line-height: 1.36;\">Paranın yatırımından sonra meydana gelen olaylarda ise, davalıdan sadır olan aktif ve pasif davranışların, hayat deneylerine ve işlerin normal akışına göre paranın ilerde tahsil edilebilmesi açısından etken olup olmadığı bu konuda lüzumlu ve koruyucu ne gibi önlemler alınması gerektiği tereddüt ve duraksamaya yer vermeyecek şekilde ortaya koyulmalıdır.</p>\n\n<p style=\"line-height: 1.36;\">Tüm bu konuların sağlıklı şekilde aydınlanması için, Türkiye'de cari para finansman işleri, menkul değerler piyasası, bankacılık işlemleri, para kredi ilişkileri, yatırım sektörlerinin seçiminde isabet durumları gibi bilgilere sahip uzmanların görüşünü almakta yarar vardır (HUMK. md. 275).</p>\n\n<p style=\"line-height: 1.36;\">Dava, hukuki nitelikçe vekaletin gereği gibi özen ve sadakatle ifa edilmemesine dayalı tazminat alacağıdır.</p>\n\n<p style=\"line-height: 1.36;\">Vekil; müvekkile karşı, vekaleti sadakat ve özen ile ifa etmekle yükümlüdür (BK. m. 390/2). Vekilin iş görme ile amaç tutulan sonucun başarılı olması için hayat deneylerine ve işlerin normal akışına göre gerekli girişim ve davranışlarda bulunması ve başarılı sonucu engelleyecek davranışlardan kaçınması özen borcunun kapsamını oluşturur. Vekil iş görürken amaçlanan sonucun elde edilmemesinden değil, bu sonuca kavuşmak için yaptığı çalışmaların özenle görülmemesinden sorumludur, iş sadakada ve özenle görülmüşse yönelinen sonuca erişilmemiş olsa bile gereği gibi ifa vardır. Vekilin gerekli özeni göstermesine rağmen sonucun elde edilmemesinin rizikosu vekile yüklenemez. Bu riziko müvekkilin üzerinde kalır. Burada özen borcunun yerine getirilmediğini ispat külfeti müvekkile aittir. Müvekkil özen ve sadakat borcunun yerine getirilmemesinden dolayı amaçlanan sonucun ortaya çıkmadığını ispat edecek vekil de; borcun yerine getirilmemesinde bir kusuru olmadığını kanıtlayarak sorumluluktan kurtulabilecektir.</p>\n\n<p style=\"line-height: 1.36;\">Uyuşmazlığı, bu hukuki çerçeve içinde değerlendirmek gerekir. Verilen paranın rantabl şekilde işletilmesi işi için davalıya tevdi edilen vekaletten dolayı davalı vekilin özen ve sadakat borcu iki ana noktada toplanabilir, ilki paranın yatırılacağı kişi veya şirketlerin seçimi, hemen ardından gelen ise paranın yatırılması sırasında alınacak hukuki güvence ve teminatlar ile daha sonra ortaya çıkan ve gelişen olaylardan dolayı icap eden tedbir, işlem ve başvurular zinciridir, işte, davalı vekilin tazminatla sorumlu tutulabilmesi için gösterilmesi gereken özenin ölçüşü, somut olayın özelliği ve delillerle birlikte az yukarıda açıklanan iki ana çizgi içinde değerlendirilerek tesbit edilmelidir.</p>\n\n<p style=\"line-height: 1.36;\">Gerçekte de, davalı vekil, paranın yatırım yerini seçerken rizikosuz emin, azami kar sağlayan kişi ve kuruluşları tercih etmede özen göstermek; normal seviyede, makul tedbirli bir insan gibi hareket etmek zorunluluğundadır.</p>\n\n<p style=\"line-height: 1.36;\">Paranın yatırımından sonra meydana gelen olaylarda ise, davalıdan sadır olan aktif ve pasif davranışların, hayat deneylerine ve işlerin normal akışına göre paranın ilerde tahsil edilebilmesi açısından etken olup olmadığı bu konuda lüzumlu ve koruyucu ne gibi önlemler alınması gerektiği tereddüt ve duraksamaya yer vermeyecek şekilde ortaya koyulmalıdır.</p>\n\n<p style=\"line-height: 1.36;\">Tüm bu konuların sağlıklı şekilde aydınlanması için, Türkiye'de cari para finansman işleri, menkul değerler piyasası, bankacılık işlemleri, para kredi ilişkileri, yatırım sektörlerinin seçiminde isabet durumları gibi bilgilere sahip uzmanların görüşünü almakta yarar vardır (HUMK. md. 275).</p>\n\n<p style=\"line-height: 1.36;\">Hal böyle dunca, mahkemece uzman bilirkişiler aracılığı ile inceleme yaptırılmalı, davalının kendisine duyulan güvene uygun olarak ve müvekkili davacının menfaatlerini sözleşme ile güdülen amaç çerçevesinde koruyup korumadığı, özen ve sadakat borcunun ifasında kendisine atfı mümkün bir kusurun olup olmadığı belirlenmelidir.</p>\n\n<p style=\"line-height: 1.36;\">Öte yandan bilirkişilerin görüşü mahkemece değerlendirilmesi sonucu, davalının sorumluluğunu gerektirir bir kusuru kabul edildiğinde, davalı ücretsiz olarak; vekalet işlerini gördüğünden, sorumluluğunun hakkaniyete dayanan bir sorumluluk olacağı dikkate alınmalı, gerekirse delillerin elverdiği ölçüde BK. nun 98/2, 43. maddelerinin uygulanması düşünülmelidir.</p>\n\n<p style=\"line-height: 1.36;\">Mahkemenin hukuki değerlendirmede, delilleri takdirde hataya düşerek eksik inceleme ile yazılı şekilde davanın kabulüne karar vermesi usul ve yasaya aykırıdır, bozma nedenidir.</p>\n\n<p style=\"line-height: 1.36;\">Sonuç : Temyiz olunan kararın davalı yararına (BOZULMASINA), istek halinde peşin harcın iadesine, 05.02.1991 gününde oybirliğiyle karar verildi.</p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n\n\n   <script type=\"text/javascript\">\n\n     HMSyncTOC(\"index.html\", \"vekaletname-hak-mahkeme-kararlari-24.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:29:07.053500"
}