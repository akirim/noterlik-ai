{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\yabancilarin-velayete-dair-islemleri.html",
    "title": "YABANCILARIN VELAYETE DAİR İŞLEMLERİNDE ESAS ALINACAK BELGELER",
    "description": "İlgi : 22.08.2019 tarih ve 2019/141 sayılı yazınız.",
    "keywords": [],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ YABANCILARIN VELAYETE DAİR İŞLEMLERİNDE ESAS ALINACAK BELGELER Email Gönder YABANCILARIN VELAYETE DAİR İŞLEMLERİNDE ESAS ALINACAK BELGELER << Fihrist-Ana sayfa >> YABANCILARIN VELAYETE DAİR İŞLEMLERİNDE ESAS ALINACAK BELGELER VELAYET    43 SAYILI GENELGE    GENELGE GENEL YAZILAR    HUKUKİ DANIŞMANLIK GÖRÜŞLERİ İlgi : 22.08.2019 tarih ve 2019/141 sayılı yazınız. İlgi yazınız incelenmiştir. 1512 sayılı Noterlik Kanununun; 72 nci maddesinin üçüncü bendinde yer alan “Noter, iş yaptıracak kimselerin kimlik, adres ve yeteneğini ve gerçek isteklerini tamamen öğrenmekle yükümlüdür.” 79 uncu maddesinin birci fıkrasındaki “ Vekil, veli, vasi, kayyım, mümessil ve mirasçı sıfatıyla veya şirket ve dernek gibi tüzel kişiler adlarına noterlik işlemi yaptırmak isteyenler, sıfat ve yetkilerini ve işlemi yapmaya izinli olduklarını bildirir belge göstermekle yükümlüdürler.” Noterlik Kanunu Yönetmeliğinin 92 inci maddesinde yer verilen; “Başkaları adına işlem yaptıracaklardan Noterlik Kanununun 79 uncu maddesinde yazılan belgelerin aranması işlemle ilgili kısımlarının örneklerinin işlem kâğıdına eklenmesi zorunludur. Vekil ve mümessilin temsil ettikleri kişiler birden çok iseler, temsil ettikleri bütün kişilerin ad ve soyadlarının işleme teker teker yazılması ve ibraz olunan belge veya belgelerin bu kişileri tamamen kapsaması şarttır. Yetki izni gösteren belgeler: b - Veli için, kendisi veya velayeti altında bulunan küçüğün nüfus hüviyet cüzdanları,” 5718 sayılı Milletlerarası Özel Hukuk ve Usul Hukuku Hakkındaki Kanunun; Vatandaşlık esasına göre yetkili hukukun belirlendiği 4 üncü maddesinin; (1) inci bendende yer alan; “Bu Kanun hükümleri uyarınca yetkili olan hukukun vatandaşlık esasına göre tayin edildiği hâllerde, bu Kanunda aksi öngörülmedikçe; a) Vatansızlar ve mülteciler hakkında yerleşim yeri, bulunmadığı hâllerde mutad mesken, o da yok ise dava tarihinde bulunduğu ülke hukuku,”... uygulanır. 9 uncu maddesinin (1) inci bendinde yer alan, “Hak ve fiil ehliyeti ilgilinin millî hukukuna tâbidir.” Hükümleriyle, 12.06.2019 tarih ve (1) sayılı birleştirilmiş genelgenin 3 üncü maddesinin (b) bendinde ayrıntılı olarak açıklanan 6458 sayılı Yabancılar ve Uluslararası Koruma Kanunu uyarınca verilen belge ve kimliklerle işlem yapılabileceğine, 2016/64 sayılı genel yazımızda açıklanan; Suriye'deki mevcut durum nedeniyle Suriye vatandaşlarının Ülkemizde yaptırmak istedikleri işlemlerde, ilgili Suriye yetkili makamlarından aldıkları belgelerin tasdiki hususunda karşılaştıkları zorluklar nedeniyle Suriye'nin hâlen faal olan İstanbul Başkonsolosluğuna yönlendirilebileceğine, Yönetim Kurulunun 18.12.2018 tarih ve (51) sayılı kararındaki; “Birliğimizin 2017/17 sayılı genelgesinde, reşit olmayan kişinin yurt dışına çıkabilmesi için ana ve babasının vereceği muvafakatnameler ile velilerin çocuklarına velayeten yapacakları tüm işlemlerde, Birliğimiz ile İçişleri Bakanlığı Nüfus ve Vatandaşlık İşleri Genel Müdürlüğü ile yapılan ortak çalışmalar sonucu NBS üzerinden kişilerin kimlik ve aile bilgilerine ulaşmak mümkün hale geldiğinden, bahsedilen işlemlerde aile kayıt tablosu sorgulanarak; velayete ya da boşanmanın varlığında ise velayetin kime bırakıldığına ilişkin bilgilere ulaşılabilmesi halinde bu bilgilerin çıktısının alınarak evraka dayanak olarak eklenmesi, ancak ilgili veriye herhangi bir nedenle ulaşılamıyor veya veri yok ise ilgililerden bu husustaki belgeler temin edilerek işleme devam edilebileceğine ve getirilen belgelerin de müstenidat olarak evraka eklenmesine karar verilmiştir denildiğinden, 1- Çocuk, anne ve babanın pasaportları karşılaştırılarak, anne babanın adının görülmesinin çocukları olduğunu gösteren belge sayılacağına, 2- Mülteciler için Göç İdaresi Başkanlığınca verilen belgelerde bağ kurulması halinde, bu işlemi yapmak için bu belgelerin yeterli olacağına, İlişkin açıklamalar hep birlikte değerlendirildiğinde; Yurdumuzda bulunan yabancı uyruklu ve özellikle mülteci ya da sığınmacı statüsünde bulunan kişilerin velayeten yaptıkları işlemlerde, 1- Varsa çocuk, anne ve babanın pasaportlarındaki (ya da ülkelerince verilmiş geçerli kimlik belgelerindeki) bilgiler karşılaştırılarak, 2- 12.06.2019 tarih ve (1) sayılı birleştirilmiş genelgenin 3 üncü maddesinin (b) bendinde yer verilen kimlik belgeleriyle, çocuk arasında irtibat kurulabiliyorsa, 3-Özellikle Suriye vatandaşlarının kendi ülkelerinden aldıkları kimliklerin ya da hiçbir belge bulunmaması halinde, çocukla aralarındaki velayet ilişkisinin Suriye Başkonsolosluğundan alınan ve konsolosluğun bulunduğu kaymakamlıkça da onaylandığı belgeyle, 4- Göç İdaresinden alınmış bir belge ile müracaat edilmesi halinde ise velayet arasında bir bağ kurulabilmesi halinde bu belgeyle, İşlem yapılabileceği, Göç idaresince düzenlenmiş belgenin, ilgili göç idaresinin internet sayfasından, ilgilinin göç idaresinden ya da vatandaşı olduğu ülkenin Türkiye’deki konsolosluklarından temin ettiği belgelerin, konsoloslukların bulunduğu kaymakamlıklarca doğrulanma işlemlerinin yapılabileceği, düşünülmektedir. Bilgilerinize rica ederim. Dursun CİN BAŞKAN Güncelleme: 26.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "YABANCILARIN VELAYETE DAİR İŞLEMLERİNDE ESAS ALINACAK BELGELER",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fyabancilarin-velayete-dair-islemleri.html",
        "title": "",
        "target": "",
        "type": "internal"
      },
      {
        "text": "YABANCILARIN VELAYETE DAİR İŞLEMLERİNDE ESAS ALINACAK BELGELER",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?yabancilarin-velayete-dair-islemleri.html",
        "title": "",
        "target": "_top",
        "type": "internal"
      },
      {
        "text": "VELAYET",
        "href": "javascript:void(0);",
        "title": "VELAYET",
        "target": "",
        "type": "internal"
      },
      {
        "text": "43 SAYILI GENELGE",
        "href": "velayet-hak-birlestirilmis-43-sayili-genelge.html",
        "title": "VELAYET İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 43 SAYILI GENELGE",
        "target": "",
        "type": "internal"
      },
      {
        "text": "GENELGE GENEL YAZILAR",
        "href": "velayet-hakkinda-genelge-ve-genel-yazilar.html",
        "title": "VELAYET İLE İLGİLİ GENELGE VE GENEL YAZILAR",
        "target": "",
        "type": "internal"
      },
      {
        "text": "HUKUKİ DANIŞMANLIK GÖRÜŞLERİ",
        "href": "velayet-tnb-hukuki-danismanlik-gorusleri.html",
        "title": "VELAYET-TNB-HUKUKİ-DANIŞMANLIK-GÖRÜŞLERİ",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliği",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 26.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "YABANCILARIN VELAYETE DAİR İŞLEMLERİNDE ESAS ALINACAK BELGELER"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>YABANCILARIN VELAYETE DAİR İŞLEMLERİNDE ESAS ALINACAK BELGELER</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"İlgi&nbsp;: 22.08.2019 tarih ve 2019/141 sayılı yazınız.\" />\n\n   <link rel=\"canonical\" content=\"noterlikrehberi.net/rehber/index.html?yabancilarin-velayete-dair-islemleri.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"yabancilarin-velayete-dair-islemleri.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"YABANCILARIN VELAYETE DAİR İŞLEMLERİNDE ESAS ALINACAK BELGELER\",\n\n   mailsubject: \"Tavsiye: Noterlik Rehberi - YABANCILARIN VELAYETE DAİR İŞLEMLERİNDE ESAS ALINACAK BELGELER &nbsp; &nbsp;VELAYET&nbsp; &nbsp;43 SAYILI GENELGE&nbsp; &nbsp;GENELGE GENEL YAZILAR&nbsp; &nbsp;HUKUKİ DANIŞMANLIK GÖRÜŞLERİ\",\n\n   sharesubject: \"Noterlik Rehberi - YABANCILARIN VELAYETE DAİR İŞLEMLERİNDE ESAS ALINACAK BELGELER &nbsp; &nbsp;VELAYET&nbsp; &nbsp;43 SAYILI GENELGE&nbsp; &nbsp;GENELGE GENEL YAZILAR&nbsp; &nbsp;HUKUKİ DANIŞMANLIK GÖRÜŞLERİ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"YABANCILARIN-VELAYETE-DAIR-ISLEMLERI\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"yabancilarin-velayete-dair-islemleri.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?yabancilarin-velayete-dair-islemleri.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?yabancilarin-velayete-dair-islemleri.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?yabancilarin-velayete-dair-islemleri.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?yabancilarin-velayete-dair-islemleri.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fyabancilarin-velayete-dair-islemleri.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>YABANCILARIN VELAYETE DAİR İŞLEMLERİNDE ESAS ALINACAK BELGELER</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?yabancilarin-velayete-dair-islemleri.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">YABANCILARIN VELAYETE DAİR İŞLEMLERİNDE ESAS ALINACAK BELGELER</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_1417007912X, this);\" class=\"popuplink\" title=\"VELAYET\">VELAYET</a>  &nbsp; <a href=\"velayet-hak-birlestirilmis-43-sayili-genelge.html\" class=\"topiclink\" title=\"VELAYET İŞLEMLERİNE İLİŞKİN DÜZENLEMELER VE AÇIKLAMALAR HAK.BİRLEŞTİRİLMİŞ 43 SAYILI GENELGE\">43 SAYILI GENELGE</a>  &nbsp; <a href=\"velayet-hakkinda-genelge-ve-genel-yazilar.html\" class=\"topiclink\" title=\"VELAYET İLE İLGİLİ GENELGE VE GENEL YAZILAR\">GENELGE GENEL YAZILAR</a>  &nbsp; <a href=\"velayet-tnb-hukuki-danismanlik-gorusleri.html\" class=\"topiclink\" title=\"VELAYET-TNB-HUKUKİ-DANIŞMANLIK-GÖRÜŞLERİ\">HUKUKİ DANIŞMANLIK GÖRÜŞLERİ</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p style=\"line-height: 1.38; margin: 0 0 13px 0;\">İlgi : 22.08.2019 tarih ve 2019/141 sayılı yazınız.</p>\n\n<p style=\"line-height: 1.38; margin: 0 0 13px 0;\">İlgi yazınız incelenmiştir.</p>\n\n<p style=\"line-height: 1.38; margin: 0 0 13px 0;\">1512 sayılı <a href=\"javascript:void(0);\" onclick=\"return hmshowPopup(event, popid_115299623, this);\" class=\"popuplink\">Noterlik Kanunu</a>nun; </p>\n\n<p style=\"line-height: 1.38; margin: 0 0 13px 0;\">72 nci maddesinin üçüncü bendinde yer alan “Noter, iş yaptıracak kimselerin kimlik, adres ve yeteneğini ve gerçek isteklerini tamamen öğrenmekle yükümlüdür.”</p>\n\n<p style=\"line-height: 1.38; margin: 0 0 13px 0;\"> 79 uncu maddesinin birci fıkrasındaki “ Vekil, veli, vasi, kayyım, mümessil ve mirasçı sıfatıyla veya şirket ve dernek gibi tüzel kişiler adlarına noterlik işlemi yaptırmak isteyenler, sıfat ve yetkilerini ve işlemi yapmaya izinli olduklarını bildirir belge göstermekle yükümlüdürler.” </p>\n\n<p style=\"line-height: 1.38; margin: 0 0 13px 0;\"><a href=\"javascript:void(0);\" onclick=\"return hmshowPopup(event, popid_1668834106X, this);\" class=\"popuplink\">Noterlik Kanunu Yönetmeliği</a>nin 92 inci maddesinde yer verilen; “Başkaları adına işlem yaptıracaklardan <a href=\"javascript:void(0);\" onclick=\"return hmshowPopup(event, popid_115299630, this);\" class=\"popuplink\">Noterlik Kanunu</a><span class=\"f_Arial12\">nun 79</span> uncu maddesinde yazılan belgelerin aranması işlemle ilgili kısımlarının örneklerinin işlem kâğıdına eklenmesi zorunludur. Vekil ve mümessilin temsil ettikleri kişiler birden çok iseler, temsil ettikleri bütün kişilerin ad ve soyadlarının işleme teker teker yazılması ve ibraz olunan belge veya belgelerin bu kişileri tamamen kapsaması şarttır. Yetki izni gösteren belgeler:</p>\n\n<p style=\"line-height: 1.38; margin: 0 0 13px 0;\"> b - Veli için, kendisi veya velayeti altında bulunan küçüğün nüfus hüviyet cüzdanları,” 5718 sayılı Milletlerarası Özel Hukuk ve Usul Hukuku Hakkındaki Kanunun; Vatandaşlık esasına göre yetkili hukukun belirlendiği 4 üncü maddesinin;</p>\n\n<p style=\"line-height: 1.38; margin: 0 0 13px 0;\"> (1) inci bendende yer alan; “Bu Kanun hükümleri uyarınca yetkili olan hukukun vatandaşlık esasına göre tayin edildiği hâllerde, bu Kanunda aksi öngörülmedikçe;</p>\n\n<p style=\"line-height: 1.38; margin: 0 0 13px 0;\"> a) Vatansızlar ve mülteciler hakkında yerleşim yeri, bulunmadığı hâllerde mutad mesken, o da yok ise dava tarihinde bulunduğu ülke hukuku,”... uygulanır.</p>\n\n<p style=\"line-height: 1.38; margin: 0 0 13px 0;\"> 9 uncu maddesinin (1) inci bendinde yer alan, “Hak ve fiil ehliyeti ilgilinin millî hukukuna tâbidir.” </p>\n\n<p style=\"line-height: 1.38; margin: 0 0 13px 0;\">Hükümleriyle,</p>\n\n<p style=\"line-height: 1.38; margin: 0 0 13px 0;\"> 12.06.2019 tarih ve (1) sayılı birleştirilmiş genelgenin 3 üncü maddesinin (b) bendinde ayrıntılı olarak açıklanan 6458 sayılı Yabancılar ve Uluslararası Koruma Kanunu uyarınca verilen belge ve kimliklerle işlem yapılabileceğine,</p>\n\n<p style=\"line-height: 1.38; margin: 0 0 13px 0;\"> 2016/64 sayılı genel yazımızda açıklanan; Suriye'deki mevcut durum nedeniyle Suriye vatandaşlarının Ülkemizde yaptırmak istedikleri işlemlerde, ilgili Suriye yetkili makamlarından aldıkları belgelerin tasdiki hususunda karşılaştıkları zorluklar nedeniyle Suriye'nin hâlen faal olan İstanbul Başkonsolosluğuna yönlendirilebileceğine,</p>\n\n<p style=\"line-height: 1.38; margin: 0 0 13px 0;\">Yönetim Kurulunun 18.12.2018 tarih ve (51) sayılı kararındaki; “Birliğimizin 2017/17 sayılı genelgesinde, reşit olmayan kişinin yurt dışına çıkabilmesi için ana ve babasının vereceği muvafakatnameler ile velilerin çocuklarına velayeten yapacakları tüm işlemlerde, Birliğimiz ile İçişleri Bakanlığı Nüfus ve Vatandaşlık İşleri Genel Müdürlüğü ile yapılan ortak çalışmalar sonucu NBS üzerinden kişilerin kimlik ve aile bilgilerine ulaşmak mümkün hale geldiğinden, bahsedilen işlemlerde aile kayıt tablosu sorgulanarak; velayete ya da boşanmanın varlığında ise velayetin kime bırakıldığına ilişkin bilgilere ulaşılabilmesi halinde bu bilgilerin çıktısının alınarak evraka dayanak olarak eklenmesi, ancak ilgili veriye herhangi bir nedenle ulaşılamıyor veya veri yok ise ilgililerden bu husustaki belgeler temin edilerek işleme devam edilebileceğine ve getirilen belgelerin de müstenidat olarak evraka eklenmesine karar verilmiştir denildiğinden,</p>\n\n<p style=\"line-height: 1.38; margin: 0 0 13px 0;\">1- Çocuk, anne ve babanın pasaportları karşılaştırılarak, anne babanın adının görülmesinin çocukları olduğunu gösteren belge sayılacağına,</p>\n\n<p style=\"line-height: 1.38; margin: 0 0 13px 0;\">2- Mülteciler için Göç İdaresi Başkanlığınca verilen belgelerde bağ kurulması halinde, bu işlemi yapmak için bu belgelerin yeterli olacağına,</p>\n\n<p style=\"line-height: 1.38; margin: 0 0 13px 0;\">İlişkin açıklamalar hep birlikte değerlendirildiğinde;</p>\n\n<p style=\"line-height: 1.38; margin: 0 0 13px 0;\">Yurdumuzda bulunan yabancı uyruklu ve özellikle mülteci ya da sığınmacı statüsünde bulunan kişilerin velayeten yaptıkları işlemlerde,</p>\n\n<p style=\"line-height: 1.38; margin: 0 0 13px 0;\">1- Varsa çocuk, anne ve babanın pasaportlarındaki (ya da ülkelerince verilmiş geçerli kimlik belgelerindeki) bilgiler karşılaştırılarak,</p>\n\n<p style=\"line-height: 1.38; margin: 0 0 13px 0;\">2- 12.06.2019 tarih ve (1) sayılı birleştirilmiş genelgenin 3 üncü maddesinin (b) bendinde yer verilen kimlik belgeleriyle, çocuk arasında irtibat kurulabiliyorsa,</p>\n\n<p style=\"line-height: 1.38; margin: 0 0 13px 0;\">3-Özellikle Suriye vatandaşlarının kendi ülkelerinden aldıkları kimliklerin ya da hiçbir belge bulunmaması halinde, çocukla aralarındaki velayet ilişkisinin Suriye Başkonsolosluğundan alınan ve konsolosluğun bulunduğu kaymakamlıkça da onaylandığı belgeyle, </p>\n\n<p style=\"line-height: 1.38; margin: 0 0 13px 0;\">4- Göç İdaresinden alınmış bir belge ile müracaat edilmesi halinde ise velayet arasında bir bağ kurulabilmesi halinde bu belgeyle, </p>\n\n<p style=\"line-height: 1.38; margin: 0 0 13px 0;\">İşlem yapılabileceği, </p>\n\n<p style=\"line-height: 1.38; margin: 0 0 13px 0;\">Göç idaresince düzenlenmiş belgenin, ilgili göç idaresinin internet sayfasından, ilgilinin göç idaresinden ya da vatandaşı olduğu ülkenin Türkiye’deki konsolosluklarından temin ettiği belgelerin, konsoloslukların bulunduğu kaymakamlıklarca doğrulanma işlemlerinin yapılabileceği, düşünülmektedir. Bilgilerinize rica ederim. &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;</p>\n\n<p style=\"margin: 0 0 13px 0;\"><span style=\"font-size: 13px; color: #000000;\">&nbsp;</span></p>\n\n<p style=\"margin: 0 0 13px 0;\"><span style=\"font-weight: bold;\">Dursun CİN</span></p>\n\n<p style=\"margin: 0 0 13px 0;\"><span style=\"font-weight: bold;\">BAŞKAN</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"yabancilarin-velayete-dair-islemleri.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 26.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:29:24.832841"
}