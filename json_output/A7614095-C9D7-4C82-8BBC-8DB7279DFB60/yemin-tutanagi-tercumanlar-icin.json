{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\yemin-tutanagi-tercumanlar-icin.html",
    "title": "YEMİN TUTANAĞI - TERCÜMANLAR İÇİN",
    "description": "TERCÜMANLIK YAPABİLECEKLER İLE TERCÜME İŞLEMLERİ HAK.BİRLEŞTİRİLMİŞ 23 SAYILI GENELGE",
    "keywords": [
      "YEMİN TUTANAĞI - TERCÜMANLAR İÇİN"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ YEMİN TUTANAĞI - TERCÜMANLAR İÇİN Email Gönder YEMİN TUTANAĞI - TERCÜMANLAR İÇİN << Fihrist-Ana sayfa >> YEMİN TUTANAĞI - TERCÜMANLAR İÇİN ADALET BAK     SAVCILIK    GENEL YAZIŞMA    MAHKEME    NOTER ODASI    TNB    VERGİ DAİRESİ TERCÜMANLIK YAPABİLECEKLER İLE TERCÜME İŞLEMLERİ HAK.BİRLEŞTİRİLMİŞ 23 SAYILI GENELGE Tercümanlık belgesi verilmediği tercümanı belirleme yetkisinin notere ait olduğu T.N.B.Danışmanlık Görüşü Adli yargı bilirkişi listesinden tercüman tayin edilebileceği hakkında T.N.B.Danışmanlık Görüşü Türk vatandaşlarına tanınan haklardan aynen yararlanma haklarının bulunması nedeniyle noterliklerde de tercümanlık yapabilecekleri hakkında T.N.B.Danışmanlık Görüşü Noter değişiklikleri nedeniyle yeni atanan noterin, daha önce yemin ettirilmiş olsa bile, kendisine tercüme işlemi yaptıracağı tercümanlara yeniden yemin yaptırması gerektiği hakkında T.N.B.Danışmanlık Görüşü 1.Tercümanın çeviri yapacağı yabancı dilleri bildiğini kanıtlayan diploma veya benzeri belgeler, 2.Nüfus cüzdanı veya ehliyet fotokopisi, 3.Sabıkasızlık kaydını gösteren belge eklenmesi gerekir. Çevirme işleminin, ilgilinin bulunduğu yer noterliğinde yaptırılması mümkün bulunmayan hallerde, o noterlik aracılığı ile başka bir yer noterliğinde çevirme yaptırılabilir. Bu takdirde, ilgiliden ayrıca, aracılık ücreti de tahsil olunur. Noter tarafından ilgilisinden alınan çevirme ücretleri noterlik dairesinin gelirlerinden olup, yevmiye defterine gelir olarak kaydedilir. Noterin çevirene ödediği parada dairenin giderlerindendir. Çevirme ücreti hesaplanırken, çevrilmesi istenilen yazının sayfaları değil, çevirme yapıldıktan sonra noter tarafından yazdırılan değerli kağıt sayfa sayısı esas tutulacaktır. Noterlik Kanununun 103.maddesinde: Bir dilden diğer dile veya bir yazıdan başka bir yazıya çevirme halinde, noter tarafından metnin altına bir şerh verilir. Bu şerhin, noter yeminli tercüman kullanmışsa, tercümanın kimliğini ve adresini ihtiva etmesi ve altının, noter tarafından tarih yazılıp imzalanarak mühürlenmesi gereklidir. Noterlik Kanunu Yönetmeliğinin 96. maddesinde: Belgelerin bir dilden diğer dile veya bir yazıdan başka bir yazıya çevrilmesine ve noterlikçe onaylanmasına çevirme işlemi denir. denilmektedir. Noterlik Kanununun 74. Maddesinde “ilgili, Türkçe bilmezse antlı bir tercüman da bulundurulur.” hükmü yer almaktadır. Aynı Kanununun 75. maddesinin 3. fıkrasında “Tanık, tercüman ve bilirkişinin andı noter tarafından H.M.K. uyarınca yaptırılır.” denilmektedir. Noterlik Kanunu Yönetmeliğinin 96. maddesinin 2 ve 3. fıkrasında “Noterin, çevirmeyi yapanın o dili veya yazıyı doğru olarak bildiğine, diplomasını veya diğer belgelerini görerek veya diğer yollarla ve hiçbir tereddüde yer kalmayacak şekilde kanaat getirmesi gerekir. Noterlik Kanunu 75. maddesinin son fıkrası gereğince noter tercümana Hukuk Yargılama Usulü Kanununa göre and içirir. Bunun bir tutanakla belgelendirilmesi zorunludur. Bu tutanakta tercümanın adı, soyadı, doğum tarihi, iş adresi, ev adresi, tahsil derecesi, hangi dil veya dilleri veya yazıyı bildiğine ne surette kanı sahibi olduğu, yemin biçimi ve tutanağın tarihini gösterir. Tutanağın altı noter ve tercüman tarafından imzalanır.” hükmü düzenlenmiştir. Noterlik Kanunu Yönetmeliğinin 96/3 maddesi uyarınca, tercümanlara ait yemin tutanaklarının noter tarafından imza edilmesi gerekir. Noterliğe işlem yaptırmak amacıyla gelen kişinin Türkçe bilmediğini belirtmesi üzerine, Noterlik Kanunu ve Noterlik Kanunu Yönetmeliği gereğince, noter şahsın konuştuğu dili bildiğine anılan hükümler çerçevesinde kanaat getirdiği bir kimseye H.M.K hükümleri uyarınca yemin yaptırıp, bu hususu Yönetmelikte belirtilen şekilde tutanakla belgeleyerek istenilen işlemi yapması gerekir. Noterlik dairesindeki özel kartonda yemin tutanağı bulunmayan bir kimseye tercümanlık yaptırılamaz. Yabancı uyruklu kişilerin ikamet tezkeresi ile noterliklerde yeminli tercümanlık yapamayacakları, Türk soylu kimselerin İçişleri Bakanlığından çalışma izni alındığı takdirde yeminli tercüman olabilirler. Türkiye'de bulunan yabancı uyruklu kimseler, noterliklerde tercümanlık yapamazlar. Türk soylu göçmen kişilerin Türk vatandaşları için aranan şartları taşımaları halinde yeminli tercümanlık yapabilirler. Noter, dil bilen ve yemin yapmak isteyen her isteyen kişiye yemin verdirmek zorunda değildir. Eğer, noterin yeterli sayıda dil bilen tercümanı varsa her isteyene yemin verdirmesi zorunlu değildir. Takdir noterindir. Ayrıca, çeviriyi yapanın yanında, tabi ki noterin de sorumluluğu vardır. Eğer, çeviriyi yapan kişi çeviriyi doğru biçimde yapmadıysa, kendiliğinden ilgilisinin istemi üzerine çeviriye konu edilen evrak da olmayan bir takım ilaveler yaptıysa, yapılan çeviri bu ilaveler veya eksiltmeler nedeniyle sunulacak makamları aldatıyorsa tercüman sorumlu olacağı gibi, tercümanı kullanan noter de sorumlu olacaktır. Ancak, noter tercümanın dili bildiğini belgelemişse, yemin kartonuna tercümanın o dili çok iyi bir biçimde bildiğini gösteren belgeyi almışsa, noter bir şekilde sorumluluktan kendisini kurtaracaktır. Noterler arasında tercümana verilen ve yaptırılan yeminin noterliğe verildiği konusunda yanlış bir kanı vardır. Yemin, Noterliğe değil, notere verilir. Bu nedenle de yeni bir noterliğe tayin olan kişi yemin kartonunda bulunan yemin tutanaklarını eğer, o tercüman ile çalışmak istiyorsa yenilemek zorundadır. Besalet Tufanyazıcı - Emekli İzmir 30. Noteri Tercümanların işlemlerinden dolayı Noterlerin sorumluluğu konusunda kanımca bizim sorumluluğumuz tercümanlık yapma vasfına haiz olamayanları tercüman olarak yemin ettirip göreve başlatmamız halinde söz konusu olabilir.Yani tıpkı müdebbir tüccar anlayışı gibi..Bunun dışında tabii ki tercümanın yaptığı tercüme işindeki kelime, cümle yanlışlarından bizzat tercüman sorumludur.Yalnız tercüme evrağının onaylanmasında en önemli sorumluluğumuz onayladığımız işlemde damga vergisine esas bir değer varsa ve biz bunun damga vergisini almadan onaylarsak mali sorumluluk notere aittir.Konu bu yönüyle çok hassastır. Halen bir meslek odası olmayan,yasa tasarısının meclis komisyonlarında olduğunu bildiğim tercümanlık hizmetinin tıpkı noterlik gibi ciddi bir yasa,yönetmelik,Oda ve Birlik düzeyinde teşkilatlanmaları halinde bugünkü kaotik ortam biraz olsun azalır diye düşünüyorum.Halen noterliğimde 50 den fazla tercüman zaptı olduğu halde bunların ancak 15 tanesinin zaman zaman tercüme işi yaptıkları gerçeği karşısında yeni yılda geriye kalan tercümanların tercüme zabıtlarını tıpkı Mersinde olduğu gibi iptal etmeyi düşünüyorum.Zira bizden aldıkları tercümanlık belgesini dışarıda sanki bir diploma ve sertifika gibi kullanıldığı ve buna uygun kaşe ve tabelalarla vatandaşın adeta kandırıldığını tahmin ediyorum.Aralarında açıkça web sitelerinde görülen bir rekabet ortamında ve özellikle bir çoğu Trados 7 diye bildiğim bilgisayar proğramı ile tam olarak tercüme yapamayan bir kesimle karşı karşıyayız. Orhan Turan - Emekli İzmir 30. Noteri Güncelleme: 25.11.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "YEMİN TUTANAĞI - TERCÜMANLAR İÇİN",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fyemin-tutanagi-tercumanlar-icin.html",
        "title": "",
        "target": "",
        "type": "internal"
      },
      {
        "text": "YEMİN TUTANAĞI - TERCÜMANLAR İÇİN",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?yemin-tutanagi-tercumanlar-icin.html",
        "title": "",
        "target": "_top",
        "type": "internal"
      },
      {
        "text": "ADALET BAK",
        "href": "adalet-bakanligi-ile-yazismalar.html",
        "title": "",
        "target": "",
        "type": "internal"
      },
      {
        "text": "SAVCILIK",
        "href": "cumhuriyet-savciligi-ile-yazismalar.html",
        "title": "",
        "target": "",
        "type": "internal"
      },
      {
        "text": "GENEL YAZIŞMA",
        "href": "genel-yazismalar.html",
        "title": "",
        "target": "",
        "type": "internal"
      },
      {
        "text": "MAHKEME",
        "href": "mahkeme-icra-mud-ile-yazismalar.html",
        "title": "",
        "target": "",
        "type": "internal"
      },
      {
        "text": "NOTER ODASI",
        "href": "noter-odasi-ile-yazismalar.html",
        "title": "",
        "target": "",
        "type": "internal"
      },
      {
        "text": "TNB",
        "href": "tnb-ile-yazismalar.html",
        "title": "",
        "target": "",
        "type": "internal"
      },
      {
        "text": "VERGİ DAİRESİ",
        "href": "vergi-dairesi-ile-yazismalar.html",
        "title": "",
        "target": "",
        "type": "internal"
      },
      {
        "text": "TERCÜMANLIK YAPABİLECEKLER İLE TERCÜME İŞLEMLERİ HAK.BİRLEŞTİRİLMİŞ 23 SAYILI GENELGE",
        "href": "tercumanlik-yapabilecekler-ile-tercume-islemleri-hak-birlestirilmis-23-sayili-genelge.html",
        "title": "",
        "target": "",
        "type": "internal"
      },
      {
        "text": "T.N.B.Danışmanlık Görüşü",
        "href": "ceviri-tnb-hukuki-danismanlik-gorusleri-5.html",
        "title": "",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "T.N.B.Danışmanlık Görüşü",
        "href": "ceviri-tnb-hukuki-danismanlik-gorusleri-1.html",
        "title": "",
        "target": "",
        "type": "internal"
      },
      {
        "text": "T.N.B.Danışmanlık Görüşü",
        "href": "turk-vatanda%C5%9Eligindan-izinle-cikanlarin-tercumanlik-yapabilecegi.html",
        "title": "",
        "target": "",
        "type": "internal"
      },
      {
        "text": "hakkında T.N.B.Danışmanlık Görüşü",
        "href": "ceviri-tnb-hukuki-danismanlik-gorusleri-2.html",
        "title": "",
        "target": "",
        "type": "internal"
      },
      {
        "text": "Noterlik Kanununun 103.maddesinde",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 96. maddesinde",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanununun 74. Maddesinde",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "Noterlik Kanunu 75. maddesinin",
        "href": "javascript:void(0);",
        "title": "Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliğinin 96/3 maddesi",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Noterlik Kanunu",
        "href": "noterlik-kanunu.html",
        "title": "",
        "target": "",
        "type": "internal"
      },
      {
        "text": "Noterlik Kanunu Yönetmeliği",
        "href": "noterlik-kanunu-yonetmeligi.html",
        "title": "",
        "target": "",
        "type": "internal"
      },
      {
        "text": "tutanakla",
        "href": "yemin-tutanagi-tercumanlar-icin.html",
        "title": "",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "tercüman",
        "href": "javascript:void(0);",
        "title": "",
        "target": "",
        "type": "internal"
      },
      {
        "text": "Güncelleme: 25.11.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "YEMİN TUTANAĞI - TERCÜMANLAR İÇİN"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>YEMİN TUTANAĞI - TERCÜMANLAR İÇİN</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"YEMİN TUTANAĞI - TERCÜMANLAR İÇİN\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"TERCÜMANLIK YAPABİLECEKLER İLE TERCÜME İŞLEMLERİ HAK.BİRLEŞTİRİLMİŞ 23 SAYILI GENELGE\" />\n\n   <link rel=\"canonical\" content=\"noterlikrehberi.net/rehber/index.html?yemin-tutanagi-tercumanlar-icin.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"yemin-tutanagi-tercumanlar-icin.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"YEMİN TUTANAĞI - TERCÜMANLAR İÇİN\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"YEMİN TUTANAĞI - TERCÜMANLAR İÇİN\",\n\n   mailsubject: \"Tavsiye: Noterlik Rehberi - YEMİN TUTANAĞI - TERCÜMANLAR İÇİN &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   sharesubject: \"Noterlik Rehberi - YEMİN TUTANAĞI - TERCÜMANLAR İÇİN &nbsp; &nbsp;ADALET BAK &nbsp; &nbsp;SAVCILIK&nbsp; &nbsp;GENEL YAZIŞMA&nbsp; &nbsp;MAHKEME&nbsp; &nbsp;NOTER ODASI&nbsp; &nbsp;TNB&nbsp; &nbsp;VERGİ DAİRESİ\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"YEMIN-TUTANAGI-TERCUMANLAR-ICIN\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"yemin-tutanagi-tercumanlar-icin.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?yemin-tutanagi-tercumanlar-icin.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?yemin-tutanagi-tercumanlar-icin.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?yemin-tutanagi-tercumanlar-icin.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?yemin-tutanagi-tercumanlar-icin.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fyemin-tutanagi-tercumanlar-icin.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>YEMİN TUTANAĞI - TERCÜMANLAR İÇİN</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?yemin-tutanagi-tercumanlar-icin.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">YEMİN TUTANAĞI - TERCÜMANLAR İÇİN</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"adalet-bakanligi-ile-yazismalar.html\" class=\"topiclink\">ADALET BAK </a>  &nbsp; <a href=\"cumhuriyet-savciligi-ile-yazismalar.html\" class=\"topiclink\">SAVCILIK</a>  &nbsp; <a href=\"genel-yazismalar.html\" class=\"topiclink\">GENEL YAZIŞMA</a>  &nbsp; <a href=\"mahkeme-icra-mud-ile-yazismalar.html\" class=\"topiclink\">MAHKEME</a>  &nbsp; <a href=\"noter-odasi-ile-yazismalar.html\" class=\"topiclink\">NOTER ODASI</a>  &nbsp; <a href=\"tnb-ile-yazismalar.html\" class=\"topiclink\">TNB</a>  &nbsp; <a href=\"vergi-dairesi-ile-yazismalar.html\" class=\"topiclink\">VERGİ DAİRESİ</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p><a href=\"tercumanlik-yapabilecekler-ile-tercume-islemleri-hak-birlestirilmis-23-sayili-genelge.html\" class=\"topiclink\">TERCÜMANLIK YAPABİLECEKLER İLE TERCÜME İŞLEMLERİ HAK.BİRLEŞTİRİLMİŞ 23 SAYILI GENELGE</a></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tercümanlık belgesi verilmediği tercümanı belirleme yetkisinin notere ait olduğu <a href=\"ceviri-tnb-hukuki-danismanlik-gorusleri-5.html\" class=\"topiclink\">T.N.B.Danışmanlık Görüşü</a></span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Adli yargı bilirkişi listesinden </span><a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> <span class=\"f_Arial12\">tayin edilebileceği hakkında <a href=\"ceviri-tnb-hukuki-danismanlik-gorusleri-1.html\" class=\"topiclink\">T.N.B.Danışmanlık Görüşü</a></span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türk vatandaşlarına tanınan haklardan aynen yararlanma haklarının bulunması nedeniyle noterliklerde de tercümanlık yapabilecekleri hakkında<a href=\"turk-vatanda%C5%9Eligindan-izinle-cikanlarin-tercumanlik-yapabilecegi.html\" class=\"topiclink\"> T.N.B.Danışmanlık Görüşü</a></span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noter değişiklikleri nedeniyle yeni atanan noterin, daha önce yemin ettirilmiş olsa bile, kendisine tercüme işlemi yaptıracağı tercümanlara yeniden yemin yaptırması gerektiği  <a href=\"ceviri-tnb-hukuki-danismanlik-gorusleri-2.html\" class=\"topiclink\">hakkında T.N.B.Danışmanlık Görüşü</a></span></p>\n\n<hr style=\"height:1px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1.Tercümanın çeviri yapacağı yabancı dilleri bildiğini kanıtlayan diploma veya benzeri belgeler,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">2.Nüfus cüzdanı veya ehliyet fotokopisi,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">3.Sabıkasızlık kaydını gösteren belge eklenmesi gerekir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Çevirme işleminin, ilgilinin bulunduğu yer noterliğinde yaptırılması mümkün bulunmayan hallerde, o noterlik aracılığı ile başka bir yer noterliğinde çevirme yaptırılabilir. Bu takdirde, ilgiliden ayrıca, aracılık ücreti de tahsil olunur.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noter tarafından ilgilisinden alınan çevirme ücretleri noterlik dairesinin gelirlerinden olup, yevmiye defterine gelir olarak kaydedilir. Noterin çevirene ödediği parada dairenin giderlerindendir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Çevirme ücreti hesaplanırken, çevrilmesi istenilen yazının sayfaları değil, çevirme yapıldıktan sonra noter tarafından yazdırılan değerli kağıt sayfa sayısı esas tutulacaktır.</span></p>\n\n<hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"javascript:void(0);\" onclick=\"return hmshowPopup(event, popid_662905746, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 103.maddesinde</a>: Bir dilden diğer dile veya bir yazıdan başka bir yazıya çevirme halinde, noter tarafından metnin altına bir şerh verilir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu şerhin, noter yeminli </span><a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> <span class=\"f_Arial12\">kullanmışsa, tercümanın kimliğini ve adresini ihtiva etmesi ve altının, noter tarafından tarih yazılıp imzalanarak mühürlenmesi gereklidir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_1668834102X, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu Yönetmeliğinin 96. maddesinde</a><span class=\"f_Arial12\">: Belgelerin bir dilden diğer dile veya bir yazıdan başka bir yazıya çevrilmesine ve noterlikçe onaylanmasına çevirme işlemi denir. denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p><a href=\"javascript:void(0);\" onclick=\"return hmshowPopup(event, popid_115299625, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanununun 74. Maddesinde</a><span class=\"f_Arial12\"> “ilgili, Türkçe bilmezse antlı bir tercüman da bulundurulur.” hükmü yer almaktadır. Aynı Kanununun 75. maddesinin 3. fıkrasında “Tanık, tercüman ve bilirkişinin andı noter tarafından H.M.K. uyarınca yaptırılır.” denilmektedir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Kanunu Yönetmeliğinin 96. maddesinin 2 ve 3. fıkrasında “Noterin, çevirmeyi yapanın o dili veya yazıyı doğru olarak bildiğine, diplomasını veya diğer belgelerini görerek veya diğer yollarla ve hiçbir tereddüde yer kalmayacak şekilde kanaat getirmesi gerekir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299626, this);\" class=\"popuplink\" title=\"Lütfen; Bağlantıyı yeni sekmede, yeni pencerede, gizli pencerede aç seçeneğini kullanmayınız. Farenin sol tuşuna bir kez basınız, link adresi Popup olarak açılacaktır. Açılan popup (pencereyi) kapatmak için, popup’ ın altındaki sayfanın herhangi bir alanını yerini farenin sol tuşu ile tıklayınız.\">Noterlik Kanunu 75. maddesinin</a> son fıkrası gereğince noter tercümana Hukuk Yargılama Usulü Kanununa göre and içirir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bunun bir tutanakla belgelendirilmesi zorunludur. Bu tutanakta tercümanın adı, soyadı, doğum tarihi, iş adresi, ev adresi, tahsil derecesi, hangi dil veya dilleri veya yazıyı bildiğine ne surette kanı sahibi olduğu, yemin biçimi ve tutanağın tarihini gösterir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tutanağın altı noter ve </span><a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> <span class=\"f_Arial12\">tarafından imzalanır.” hükmü düzenlenmiştir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\"><a href=\"javascript:void(0);\" onclick=\"return hmshowPopup(event, popid_115299713, this);\" class=\"popuplink\">Noterlik Kanunu Yönetmeliğinin 96/3 maddesi</a> uyarınca, tercümanlara ait yemin tutanaklarının noter tarafından imza edilmesi gerekir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterliğe işlem yaptırmak amacıyla gelen kişinin Türkçe bilmediğini belirtmesi üzerine, <a href=\"noterlik-kanunu.html\" class=\"topiclink\">Noterlik Kanunu</a> ve <a href=\"noterlik-kanunu-yonetmeligi.html\" class=\"topiclink\">Noterlik Kanunu Yönetmeliği</a> gereğince, noter şahsın konuştuğu dili bildiğine anılan hükümler çerçevesinde kanaat getirdiği bir kimseye H.M.K hükümleri uyarınca yemin yaptırıp, bu hususu Yönetmelikte belirtilen şekilde <a href=\"yemin-tutanagi-tercumanlar-icin.html\" class=\"topiclink\">tutanakla</a> belgeleyerek istenilen işlemi yapması gerekir. </span></p>\n\n<hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik dairesindeki özel kartonda yemin tutanağı bulunmayan bir kimseye tercümanlık yaptırılamaz.</span></p>\n\n<hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yabancı uyruklu kişilerin ikamet tezkeresi ile noterliklerde yeminli tercümanlık yapamayacakları, Türk soylu kimselerin İçişleri Bakanlığından çalışma izni alındığı takdirde yeminli </span><a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> <span class=\"f_Arial12\">olabilirler.</span></p>\n\n<hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türkiye'de bulunan yabancı uyruklu kimseler, noterliklerde tercümanlık yapamazlar.</span></p>\n\n<hr style=\"height:0px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Türk soylu göçmen kişilerin Türk vatandaşları için aranan şartları taşımaları halinde yeminli tercümanlık yapabilirler.</span></p>\n\n<hr style=\"height:0px; color:#000000; border-width:0; background-color:#000000;\" /><hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noter, dil bilen ve yemin yapmak isteyen her isteyen kişiye yemin verdirmek zorunda değildir. Eğer, noterin yeterli sayıda dil bilen tercümanı varsa her isteyene yemin verdirmesi zorunlu değildir. Takdir noterindir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Ayrıca, çeviriyi yapanın yanında, tabi ki noterin de sorumluluğu vardır. Eğer, çeviriyi yapan kişi çeviriyi doğru biçimde yapmadıysa, kendiliğinden ilgilisinin istemi üzerine çeviriye konu edilen evrak da olmayan bir takım ilaveler yaptıysa, yapılan çeviri bu ilaveler veya eksiltmeler nedeniyle sunulacak makamları aldatıyorsa </span><a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> <span class=\"f_Arial12\">sorumlu olacağı gibi, tercümanı kullanan noter de sorumlu olacaktır. Ancak, noter tercümanın dili bildiğini belgelemişse, yemin kartonuna tercümanın o dili çok iyi bir biçimde bildiğini gösteren belgeyi almışsa, noter bir şekilde sorumluluktan kendisini kurtaracaktır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterler arasında tercümana verilen ve yaptırılan yeminin noterliğe verildiği konusunda yanlış bir kanı vardır. Yemin, Noterliğe değil, notere verilir. Bu nedenle de yeni bir noterliğe tayin olan kişi yemin kartonunda bulunan yemin tutanaklarını eğer, o </span><a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> <span class=\"f_Arial12\">ile çalışmak istiyorsa yenilemek zorundadır. </span><span class=\"f_Arial12\" style=\"font-weight: bold;\">Besalet Tufanyazıcı - Emekli İzmir 30. Noteri</span></p>\n\n<hr style=\"height:0px; color:#000000; border-width:0; background-color:#000000;\" /><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Tercümanların işlemlerinden dolayı Noterlerin sorumluluğu konusunda kanımca bizim sorumluluğumuz tercümanlık yapma vasfına haiz olamayanları </span><a href=\"javascript:void(0);\" onclick=\"return hmshowPopup(event, popid_1678571113, this);\" class=\"popuplink\">tercüman</a> <span class=\"f_Arial12\">olarak yemin ettirip göreve başlatmamız halinde söz konusu olabilir.Yani tıpkı müdebbir tüccar anlayışı gibi..Bunun dışında tabii ki tercümanın yaptığı tercüme işindeki kelime, cümle yanlışlarından bizzat tercüman sorumludur.Yalnız tercüme evrağının onaylanmasında en önemli sorumluluğumuz onayladığımız işlemde damga vergisine esas bir değer varsa ve biz bunun damga vergisini almadan onaylarsak mali sorumluluk notere aittir.Konu bu yönüyle çok hassastır.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Halen bir meslek odası olmayan,yasa tasarısının meclis komisyonlarında olduğunu bildiğim tercümanlık hizmetinin tıpkı noterlik gibi ciddi bir yasa,yönetmelik,Oda ve Birlik düzeyinde teşkilatlanmaları halinde bugünkü kaotik ortam biraz olsun azalır diye düşünüyorum.Halen noterliğimde 50 den fazla tercüman zaptı olduğu halde bunların ancak 15 tanesinin zaman zaman tercüme işi yaptıkları gerçeği karşısında yeni yılda geriye kalan tercümanların tercüme zabıtlarını tıpkı Mersinde olduğu gibi iptal etmeyi düşünüyorum.Zira bizden aldıkları tercümanlık belgesini dışarıda sanki bir diploma ve sertifika gibi kullanıldığı ve buna uygun kaşe ve tabelalarla vatandaşın adeta kandırıldığını tahmin ediyorum.Aralarında açıkça web sitelerinde görülen bir rekabet ortamında ve özellikle bir çoğu Trados 7 diye bildiğim bilgisayar proğramı ile tam olarak tercüme yapamayan bir kesimle karşı karşıyayız. </span><span class=\"f_Arial12\" style=\"font-weight: bold;\">Orhan Turan - Emekli İzmir 30. Noteri</span></p>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"yemin-tutanagi-tercumanlar-icin.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 25.11.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:29:31.623187"
}