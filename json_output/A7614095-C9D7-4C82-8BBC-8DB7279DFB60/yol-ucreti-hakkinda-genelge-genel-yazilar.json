{
  "metadata": {
    "file_path": "db\\A7614095-C9D7-4C82-8BBC-8DB7279DFB60\\yol-ucreti-hakkinda-genelge-genel-yazilar.html",
    "title": "YOL ÜCRETİ HAKKINDA GENELGE VE GENEL YAZILAR",
    "description": "Yol Giderlerinin Noterlik Makbuzuna Eklenemeyeceği hk 2022/324 sayılı genelyazı",
    "keywords": [
      "YOL ÜCRETİ - VEZNE"
    ],
    "author": "",
    "created_date": "",
    "last_modified": "",
    "language": "tr",
    "encoding": "utf-8"
  },
  "content": {
    "text": "﻿ YOL ÜCRETİ HAKKINDA GENELGE VE GENEL YAZILAR Email Gönder YOL ÜCRETİ HAKKINDA GENELGE VE GENEL YAZILAR << Fihrist-Ana sayfa >> YOL ÜCRETİ - VEZNE NOTERLİK MEVZUATI DİZİNİ    NOTERLİK İŞLEMLERİ DİZİNİ GENELGELER GENEL YAZILAR    48 SAYILI GENELGE Yol Giderlerinin Noterlik Makbuzuna Eklenemeyeceği hk 2022/324 sayılı genelyazı Noterlik Personeline ödenen yol ödeneklerini sigorta primine tabi olacağı Hak.1988/36 sayılı genelge İmzaya yetkili noter vekillerine aynı belediye hudutları içindeki hizmetleri için harcırah, tazminat, yol giderleri v.s. adlarla yapılacak ödemelerin ücret olarak vergilendirilmesi gerekir. 1981/57 sayılı genelge Milli Piyango idaresinin bilet iptal komisyonuna davet ettiği noterin talep edeceği ücret Hk.Yol ödeneği, noterlik dairesi dışında yapılan işlemlerden alınır. 1980/11 sayılı genelge Noterlik Kanununun 109. maddesi uyarınca görevlendirilmiş olan Noterliklerin, 110. maddesi ile Noterlik Kanunu Yönetmeliğinin 81. maddesinde belirtilen biçimde tahsil ettikleri ve her çeşit ücret kapsamına giren yol ödeneğinin, işi dışarıda yapan katibe verilsin veya verilmesin kanuni süresi içinde (Noterlikler Ortak Cari Hesabı) na yatırılması gereği karara bağlanmıştır..1978/7 sayılı genelge Yol Ödeneği alınabilme koşulları Yol ödeneği yol gideri: Noterlik Ücret Tarifesinin 11.maddesine göre, Noterler veya imzaya yetkili vekilleri, noterlik dairesi dışında iş yapmak veya Noterlik Kanunu'nun 55.maddesi hükmü uyarınca evrak ve defterleri götürmek için daireden ayrıldıklarında gerekli yol giderinden başka her işten, her gün için tarifede belirlenen yol ödeneğini alırlar. Noterlik dairesi dışında piyango, özel ve resmi kuruluşların Kur’a, seçim ve toplantılarında hazır bulunarak , tutanak düzenlemeleri halinde, noterler ve imzaya yetkili vekilleri gerekli yol giderinden başka her işten, her gün için tarifede bu işlemler için belirlenen yol ödeneği alırlar. TAVSİYELER Yol Ödeneği: Daire Dışına Çıkma Ücreti-Kur’a, Piyango, Seçimine Ait Özel Yol Ücreti 1990/... sayılı kura çekim tutanağının incelenmesinde, yol ödeneği ile ilgili maddenin 1. ve 2. fıkrası uyarınca alınması gereken ücretlerin toplanıp tahsil edildiği, o tarihteki tarifeye göre (5.000.-)+(50.000.-)=(55.000.-) TL ücret alındığı görülmüştür. Noterlik Ücret Tarifesinin 11. maddesinde tanzim olunan yol ödeneğinin, piyango, kur’a ve seçim ve toplantılarda bulunarak tutanak düzenlenmesi hali ile ilgili olan 2. fıkrasının tatbiki icabeden durumlarda, alınan ücretin dışarıya gitmeye dayanması nedeniyle, tek bir hukuki sebebin iki defa ücret konusu yapılmasına ve aynı zamanda l.fıkraya dayanılarak ücret tahsiline imkan vermediğinin hatırdan çıkarılmaması, Yol Ödeneği: Dışarıda Yapılmış Olma Kaydı-Sebebi Göstermeme... sayılı iş kağıtlarında, muamelenin daire dışında yapıldığı açıkça belirtilmediği halde yol ücreti alındığı, ... sayılılarda ise; hariçte düzenlendiği tasrih edilmekle beraber sebebinin açıklanmadığı görülmüştür. (2, 6, 8) Noterlik Kanunu’nun 83. maddesinde işaret edildiği üzere, işlemin dairede yapılmasının gecikmeye neden olması veya başka bir zorluk arz etmesi halinde, sebebi iş kağıdında gösterilmek suretiyle muamelenin daire haricinde icrasının mümkün bulunduğunun dikkate alınması, Yol Ödeneği: Dairede Yapılan İşten Yol Ödeneği Alma-Daire Dışında İşlem Yapma Sebebi Tek İşleme münhasır bulunmak kaydıyla, 1987/... sayılı iş kağıdının dairede düzenlenmesine rağmen 1.000 TL yol ücreti alındığı, 1987/... sayılı iş kağıtlarında da işlemin dışarıda yapıldığının anlaşılmasına rağmen, sebebinin iş kağıdına dercolunmadığı, saptanmıştır.Noterlik Yasası’nın 83. maddesi uyarınca, daire dışında işlem yapılması halinde sebebinin iş kağıdında belirtilmesinin zorunlu olduğunun unutulmaması, Yol Ücreti: Mesai Dışında Dairede İşlem Yapma-Tatilde İş Yapma... sayılı iş kağıdında, Almanya’ya gitmek için aldığı biletin yanmamasını gerekçe göstererek mesai dışında muvafakatname tanzimini isteyen şahıstan, evden daireye gelindiği düşüncesiyle ... TL yol tazminatı alındığı, o vesile ile çıkarılan 1974/...sayılı suretten de aynı ücretin tahsil edildiği görülmüştür. (2, 6, 8)Noterlik Kanunu’nun 52. maddesi gereğince tatil gün ve saatlerinde kaideten iş yapılamayacağının, istisnai durumlara sebep olan, gecikilmesi halinde zarar meydana getirecek nitelikteki vakıaların, objektif olarak takdiri icabettiğinin hatırda tutulması, ....sayılı iş kağıtlarında, muamelenin daire dışında yapıldığı açıkça belirtilmediği halde yol ücreti alındığı, 2007/16960, 16961 ve 11677 sayılılarda ise; hariçte düzenlendiği tasrih edilmekle beraber sebebinin açıklanmadığı görülmüştür.Noterlik Kanunu’nun 83. maddesinde işaret edildiği üzere, işlemin dairede yapılmasının gecikmeye neden olması veya başka bir zorluk arz etmesi halinde, sebebi iş kağıdında gösterilmek suretiyle muamelenin daire haricinde icrasının mümkün bulunduğunun dikkate alınması, \"I - YOL ÖDENEĞİ ALINABİLME KOŞULLARI Bu konuda iki koşulun bir arada bulunması gerekir. A - İş veya işlemin yapıldığı yer, İşlemin yapıldığı yerin daire dışı olması gerekir. Noterlik hizmetinin verildiği yapı bölümü dışında kalan her yer, yakın veya uzak olmasına bakılmaksızın daire dışı sayılır. Bitişik, alt veya üst kat yakınlığı bile buna engel değildir,Daire kapısına kadar gelebilmiş iş sahibinin, plakası yazılmak kaydı ile otomobil içinde imzasının alınması halinde de yol ücreti alınmalıdır.İlgili okur yazar değilse, engelli ise mutlaka tanıklar önünde imza alınmalı ve işlemin içeriği tanıklar önünde ilgili okunmalı, tercüme edilmelidir.Çünkü burada amaç yol ücreti almak değildir, işlemin daire dışında alındığını belgelemektir. Bir sahtelik iddiası olduğunda tanıkları dinletebilmektir. Aracın plakasını yazabilmektir.Evrakın mahkeme, savcılık veya diğer resmi dairelerin görevlilerince yerinde incelenmesi yol ücretini gerektirmez. Hatta dairede inceleme yapan görevliye gösterilmek üzere cilbent veya defterlerin ayrı yerde olan arşivden getirilmesi, bunların daire dışında fotokopilerinin çıkartılıvermesi yol ücreti istenmesine neden olamaz. Çünkü hizmet görevlinin dairesine gidilerek verilmemiştir.Bu ücret, daire dışına çıkılması nedeniyle alınır. Fazla çalışma karşılığı değildir. Bu bakımdan dairede tatil günü yapılan işlem nedeniyle yol ücreti istenemez. B - İş veya işlem yapma koşulu) İşlem yapma :İş kağıdına imzası alınacak ilgilinin daireye gelememesi nedeniyle onun bulunduğu yere gidilmesi veyahutta tesbit tutanağı tanziminde olduğu gibi işlemin zorunlu olarak noterlikten ayrılarak yapılması gerekebilir. Böyle bir durum yoksa: ilgilinin imzası alınmayacaksa (protestoda olduğu gibi) yol ödeneği tahsili lüzumsuz olur.Doğal olarak işlemin de gidilen yerde yapılması, yazılması asıldır. Ancak, gelenlerden bir bölümün iradesi dairede yazılmakla beraber gelemeyen ilgilinin iradesi, bulunduğu yerde belirlenmiş ve imzası orada alınmışsa; işlem bir bölümü gereği yol ödeneğini gerektirir. Böyle durumlarda yol ödeneğinden imzası dışarıda alınan sorumlu olur.imza alınması hali dışında; noter, işlem gereği iş kağıdını yazmadan daireden ayrılmaya mecbur ise, artık muamele dairede dönüşte de yazılsa yol ödeneği alınır. Örneğin, tesbit tutanağı için; gerekli fotoğraflar çektirip notlar alınıp, bunun yazımı noterlikte yapılabilir. Ancak, herhangi bir hata veya noksanlığa meydan vermemek için durumun yerinde belgelenmesinde zaruret derecesinde yarar vardır.Tatilde, daire dışında yapılan işlemler için de, bu ödenek alınır.Bu konudaki ana kural Noterlik Kanununun 83. md. sinde düzenlenmiştir. Bütün işlerin noterlikte yapılması asıldır. İşlemin dairede yapılması gecikmeye sebep olursa veya başkaca bir zorluk ve zaruret varsa, nedeni iş kağıdında gösterilerek, daire dışında da işlem yapılabilir.Konuya bu açıdan bakılınca: Aşağıdaki işler için yol ücreti alınamaz.- B ankaca protesto edilecek senetlerin daireye getirilmesi yeterlidir. Bu konuda banka görevlisinin imzası alınmaz. İşlemin de daire dışında yapılması düşünülemez,- Protesto edilen senetlerin bankaya götürülmesi, işlem sonrası bir hizmet olabilir; işlemin yapılması ile ilgili değildir.- Emanet paranın bankaya yatırılması da aynı gerekçelerle, işlem sınırlarının ötesinde bir faaliyettir. Emanet eşyanın bankada korunması uygun bulunmuşsa oraya gidiş, geliş de yol ödeneğini gerektirmez. 3456 s. yasanın 73. md. sindeki özel hüküm yeni tarifeye alınmamıştır.\" Ziya Gökçe - Noterlik Hukuku Güncelleme: 24.10.2022 © Noterlik Rehberi (Sait Doğan - Sakarya 5. Noteri)",
    "headings": [
      {
        "level": 1,
        "text": "YOL ÜCRETİ - VEZNE",
        "id": "",
        "class": [
          "p_Heading1"
        ]
      }
    ],
    "links": [
      {
        "text": "",
        "href": "https://twitter.com/share",
        "title": "",
        "target": "",
        "type": "external"
      },
      {
        "text": "Email Gönder",
        "href": "mailto:?body=noterlikrehberi.net/rehber/index.html%3Fyol-ucreti-hakkinda-genelge-genel-yazilar.html",
        "title": "",
        "target": "",
        "type": "internal"
      },
      {
        "text": "YOL ÜCRETİ HAKKINDA GENELGE VE GENEL YAZILAR",
        "href": "#",
        "title": "",
        "target": "",
        "type": "anchor"
      },
      {
        "text": "<< Fihrist-Ana sayfa >>",
        "href": "index.html?yol-ucreti-hakkinda-genelge-genel-yazilar.html",
        "title": "",
        "target": "_top",
        "type": "internal"
      },
      {
        "text": "NOTERLİK MEVZUATI DİZİNİ",
        "href": "javascript:void(0);",
        "title": "NOTERLİK MEVZUATI DİZİNİ",
        "target": "",
        "type": "internal"
      },
      {
        "text": "NOTERLİK İŞLEMLERİ DİZİNİ",
        "href": "javascript:void(0);",
        "title": "NOTERLİK İŞLEMLERİ DİZİNİ",
        "target": "",
        "type": "internal"
      },
      {
        "text": "GENELGELER GENEL YAZILAR",
        "href": "javascript:void(0);",
        "title": "NOTERLİK HAK.TÜM GENELGELER GENEL YAZILAR",
        "target": "",
        "type": "internal"
      },
      {
        "text": "48 SAYILI GENELGE",
        "href": "ortak-cari-hesap-islemleri-hak-birlestirilmis-48-sayili-genelge.html",
        "title": "ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE",
        "target": "",
        "type": "internal"
      },
      {
        "text": "2022/324 sayılı genelyazı",
        "href": "2022-324-sayili-genelyazi.html",
        "title": "",
        "target": "",
        "type": "internal"
      },
      {
        "text": "1988/36 sayılı genelge",
        "href": "1988-36-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1981/57 sayılı genelge",
        "href": "1981-57-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1980/11 sayılı genelge",
        "href": "1980-11-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "1978/7 sayılı genelge",
        "href": "1978-7-sayili-genelge.html",
        "title": "Tümünü okumak için tıklayınız.",
        "target": "",
        "type": "internal"
      },
      {
        "text": "Yol Ödeneği alınabilme koşulları",
        "href": "yol-ucreti-hakkinda-genelge-genel-yazilar.html#yolodengialinabilmekosullari",
        "title": "",
        "target": "",
        "type": "internal"
      },
      {
        "text": "Yol ödeneği yol gideri:",
        "href": "giderlerle-ilgili-bazi-hususlar-birlestirilmis-8-sayili-genelge.html#yoldeneiyolgideri",
        "title": "",
        "target": "",
        "type": "internal"
      },
      {
        "text": "piyango",
        "href": "piyangolar-cekilisler-hak-yonetmelik.html",
        "title": "",
        "target": "",
        "type": "internal"
      },
      {
        "text": "Güncelleme: 24.10.2022",
        "href": "hangi-konular-guncellendi.html",
        "title": "",
        "target": "hmcontent",
        "type": "internal"
      },
      {
        "text": "© Noterlik Rehberi (Sait Doğan - Sakarya 5. Noteri)",
        "href": "fihrist.html",
        "title": "",
        "target": "hmcontent",
        "type": "internal"
      }
    ],
    "images": [
      {
        "src": "contents_off.png",
        "alt": "",
        "title": "",
        "width": "",
        "height": ""
      }
    ],
    "tables": [
      {
        "headers": [],
        "rows": [
          [
            "Yol Giderlerinin Noterlik Makbuzuna Eklenemeyeceği hk 2022/324 sayılı genelyazı"
          ],
          [
            "Noterlik Personeline ödenen yol ödeneklerini sigorta primine tabi olacağı Hak.1988/36 sayılı genelge"
          ],
          [
            "İmzaya yetkili noter vekillerine aynı belediye hudutları içindeki hizmetleri için harcırah, tazminat, yol giderleri v.s. adlarla yapılacak ödemelerin ücret olarak vergilendirilmesi gerekir. 1981/57 sayılı genelge"
          ],
          [
            "Milli Piyango idaresinin bilet iptal komisyonuna davet ettiği noterin talep edeceği ücret Hk.Yol ödeneği, noterlik dairesi dışında yapılan işlemlerden alınır. 1980/11 sayılı genelge"
          ],
          [
            "Noterlik Kanununun 109. maddesi uyarınca görevlendirilmiş olan Noterliklerin, 110. maddesi ile Noterlik Kanunu Yönetmeliğinin 81. maddesinde belirtilen biçimde tahsil ettikleri ve her çeşit ücret kapsamına giren yol ödeneğinin, işi dışarıda yapan katibe verilsin veya verilmesin kanuni süresi içinde (Noterlikler Ortak Cari Hesabı) na yatırılması gereği karara bağlanmıştır..1978/7 sayılı genelge"
          ],
          [
            "Yol Ödeneği alınabilme koşulları \nYol ödeneği yol gideri:"
          ],
          [
            "Noterlik Ücret Tarifesinin 11.maddesine göre, Noterler veya imzaya yetkili vekilleri, noterlik dairesi dışında iş yapmak veya Noterlik Kanunu'nun 55.maddesi hükmü uyarınca evrak ve defterleri götürmek için daireden ayrıldıklarında gerekli yol giderinden başka her işten, her gün için tarifede belirlenen yol ödeneğini alırlar. Noterlik dairesi dışında piyango, özel ve resmi kuruluşların Kur’a, seçim ve toplantılarında hazır bulunarak , tutanak düzenlemeleri halinde, noterler ve imzaya yetkili vekilleri gerekli yol giderinden başka her işten, her gün için tarifede bu işlemler için belirlenen yol ödeneği alırlar."
          ],
          [
            "TAVSİYELER"
          ],
          [
            "Yol Ödeneği: Daire Dışına Çıkma Ücreti-Kur’a, Piyango, Seçimine Ait Özel Yol Ücreti\n1990/... sayılı kura çekim tutanağının incelenmesinde, yol ödeneği ile ilgili maddenin 1. ve 2. fıkrası uyarınca alınması gereken ücretlerin toplanıp tahsil edildiği, o tarihteki tarifeye göre (5.000.-)+(50.000.-)=(55.000.-) TL ücret alındığı görülmüştür.\nNoterlik Ücret Tarifesinin 11. maddesinde tanzim olunan yol ödeneğinin, piyango, kur’a ve seçim ve toplantılarda bulunarak tutanak düzenlenmesi hali ile ilgili olan 2. fıkrasının tatbiki icabeden durumlarda, alınan ücretin dışarıya gitmeye dayanması nedeniyle, tek bir hukuki sebebin iki defa ücret konusu yapılmasına ve aynı zamanda l.fıkraya dayanılarak ücret tahsiline imkan vermediğinin hatırdan çıkarılmaması,"
          ],
          [
            "Yol Ödeneği: Dışarıda Yapılmış Olma Kaydı-Sebebi Göstermeme... sayılı iş kağıtlarında, muamelenin daire dışında yapıldığı açıkça belirtilmediği halde yol ücreti alındığı, ... sayılılarda ise; hariçte düzenlendiği tasrih edilmekle beraber sebebinin açıklanmadığı görülmüştür. (2, 6, 8) Noterlik Kanunu’nun 83. maddesinde işaret edildiği üzere, işlemin dairede yapılmasının gecikmeye neden olması veya başka bir zorluk arz etmesi halinde, sebebi iş kağıdında gösterilmek suretiyle muamelenin daire haricinde icrasının mümkün bulunduğunun dikkate alınması,"
          ],
          [
            "Yol Ödeneği: Dairede Yapılan İşten Yol Ödeneği Alma-Daire Dışında İşlem Yapma Sebebi Tek İşleme münhasır bulunmak kaydıyla, 1987/... sayılı iş kağıdının dairede düzenlenmesine rağmen 1.000 TL yol ücreti alındığı, 1987/... sayılı iş kağıtlarında da işlemin dışarıda yapıldığının anlaşılmasına rağmen, sebebinin iş kağıdına dercolunmadığı, saptanmıştır.Noterlik Yasası’nın 83. maddesi uyarınca, daire dışında işlem yapılması halinde sebebinin iş kağıdında belirtilmesinin zorunlu olduğunun unutulmaması,"
          ],
          [
            "Yol Ücreti: Mesai Dışında Dairede İşlem Yapma-Tatilde İş Yapma... sayılı iş kağıdında, Almanya’ya gitmek için aldığı biletin yanmamasını gerekçe göstererek mesai dışında muvafakatname tanzimini isteyen şahıstan, evden daireye gelindiği düşüncesiyle ... TL yol tazminatı alındığı, o vesile ile çıkarılan 1974/...sayılı suretten de aynı ücretin tahsil edildiği görülmüştür. (2, 6, 8)Noterlik Kanunu’nun 52. maddesi gereğince tatil gün ve saatlerinde kaideten iş yapılamayacağının, istisnai durumlara sebep olan, gecikilmesi halinde zarar meydana getirecek nitelikteki vakıaların, objektif olarak takdiri icabettiğinin hatırda tutulması,"
          ],
          [
            "....sayılı iş kağıtlarında, muamelenin daire dışında yapıldığı açıkça belirtilmediği halde yol ücreti alındığı, 2007/16960, 16961 ve 11677 sayılılarda ise; hariçte düzenlendiği tasrih edilmekle beraber sebebinin açıklanmadığı görülmüştür.Noterlik Kanunu’nun 83. maddesinde işaret edildiği üzere, işlemin dairede yapılmasının gecikmeye neden olması veya başka bir zorluk arz etmesi halinde, sebebi iş kağıdında gösterilmek suretiyle muamelenin daire haricinde icrasının mümkün bulunduğunun dikkate alınması,"
          ],
          [
            "\"I - YOL ÖDENEĞİ ALINABİLME KOŞULLARI"
          ],
          [
            "Bu konuda iki koşulun bir arada bulunması gerekir.\nA - İş veya işlemin yapıldığı yer,\nİşlemin yapıldığı yerin daire dışı olması gerekir. Noterlik hizmetinin verildiği yapı bölümü dışında kalan her yer, yakın veya uzak olmasına bakılmaksızın daire dışı sayılır. Bitişik, alt veya üst kat yakınlığı bile buna engel değildir,Daire kapısına kadar gelebilmiş iş sahibinin, plakası yazılmak kaydı ile otomobil içinde imzasının alınması halinde de yol ücreti alınmalıdır.İlgili okur yazar değilse, engelli ise mutlaka tanıklar önünde imza alınmalı ve işlemin içeriği tanıklar önünde ilgili okunmalı, tercüme edilmelidir.Çünkü burada amaç yol ücreti almak değildir, işlemin daire dışında alındığını belgelemektir. Bir sahtelik iddiası olduğunda tanıkları dinletebilmektir. Aracın plakasını yazabilmektir.Evrakın mahkeme, savcılık veya diğer resmi dairelerin görevlilerince yerinde incelenmesi yol ücretini gerektirmez. Hatta dairede inceleme yapan görevliye gösterilmek üzere cilbent veya defterlerin ayrı yerde olan arşivden getirilmesi, bunların daire dışında fotokopilerinin çıkartılıvermesi yol ücreti istenmesine neden olamaz. Çünkü hizmet görevlinin dairesine gidilerek verilmemiştir.Bu ücret, daire dışına çıkılması nedeniyle alınır. Fazla çalışma karşılığı değildir. Bu bakımdan dairede tatil günü yapılan işlem nedeniyle yol ücreti istenemez.\nB - İş veya işlem yapma koşulu) İşlem yapma :İş kağıdına imzası alınacak ilgilinin daireye gelememesi nedeniyle onun bulunduğu yere gidilmesi veyahutta tesbit tutanağı tanziminde olduğu gibi işlemin zorunlu olarak noterlikten ayrılarak yapılması gerekebilir. Böyle bir durum yoksa: ilgilinin imzası alınmayacaksa (protestoda olduğu gibi) yol ödeneği tahsili lüzumsuz olur.Doğal olarak işlemin de gidilen yerde yapılması, yazılması asıldır. Ancak, gelenlerden bir bölümün iradesi dairede yazılmakla beraber gelemeyen ilgilinin iradesi, bulunduğu yerde belirlenmiş ve imzası orada alınmışsa; işlem bir bölümü gereği yol ödeneğini gerektirir. \nBöyle durumlarda yol ödeneğinden imzası dışarıda alınan sorumlu olur.imza alınması hali dışında; noter, işlem gereği iş kağıdını yazmadan daireden ayrılmaya mecbur ise, artık muamele dairede dönüşte de yazılsa yol ödeneği alınır. \nÖrneğin, tesbit tutanağı için; gerekli fotoğraflar çektirip notlar alınıp, bunun yazımı noterlikte yapılabilir. Ancak, herhangi bir hata veya noksanlığa meydan vermemek için durumun yerinde belgelenmesinde zaruret derecesinde yarar vardır.Tatilde, daire dışında yapılan işlemler için de, bu ödenek alınır.Bu konudaki ana kural Noterlik Kanununun 83. md. sinde düzenlenmiştir. \nBütün işlerin noterlikte yapılması asıldır. İşlemin dairede yapılması gecikmeye sebep olursa veya başkaca bir zorluk ve zaruret varsa, nedeni iş kağıdında gösterilerek, daire dışında da işlem yapılabilir.Konuya bu açıdan bakılınca: \nAşağıdaki işler için yol ücreti alınamaz.- B\nankaca protesto edilecek senetlerin daireye getirilmesi yeterlidir. Bu konuda banka görevlisinin imzası alınmaz. İşlemin de daire dışında yapılması düşünülemez,- Protesto edilen senetlerin bankaya götürülmesi, işlem sonrası bir hizmet olabilir; işlemin yapılması ile ilgili değildir.- Emanet paranın bankaya yatırılması da aynı gerekçelerle, işlem sınırlarının ötesinde bir faaliyettir. Emanet eşyanın bankada korunması uygun bulunmuşsa oraya gidiş, geliş de yol ödeneğini gerektirmez. 3456 s. yasanın 73. md. sindeki özel hüküm yeni tarifeye alınmamıştır.\" Ziya Gökçe - Noterlik Hukuku"
          ]
        ],
        "caption": ""
      }
    ],
    "lists": [
      {
        "type": "ul",
        "items": [
          "",
          "",
          "",
          "",
          "Email Gönder"
        ]
      },
      {
        "type": "ul",
        "items": [
          "YOL ÜCRETİ HAKKINDA GENELGE VE GENEL YAZILAR"
        ]
      }
    ],
    "forms": []
  },
  "raw_html": "﻿<!DOCTYPE html>\n\n<html>\n\n<head>\n\n   <title>YOL ÜCRETİ HAKKINDA GENELGE VE GENEL YAZILAR</title>\n\n   <meta http-equiv=\"X-UA-Compatible\" content=\"IE=edge\" />\n\n   <meta name=\"viewport\" content=\"width=device-width, user-scalable=yes, initial-scale=1, minimum-scale=1\" />\n\n   <meta name=\"generator\" content=\"Help &amp; Manual\" />\n\n   <meta name=\"keywords\" content=\"YOL ÜCRETİ - VEZNE\" />\n\n   <meta http-equiv=\"Content-Type\" content=\"text/html; charset=UTF-8\" />\n\n   <meta http-equiv=\"content-language\" content=\"tr\" />\n\n   <meta name=\"description\" content=\"Yol Giderlerinin Noterlik Makbuzuna Eklenemeyeceği hk 2022/324 sayılı genelyazı\" />\n\n   <link rel=\"canonical\" content=\"noterlikrehberi.net/rehber/index.html?yol-ucreti-hakkinda-genelge-genel-yazilar.html\" />\n\n   <meta http-equiv=\"Content-Style-Type\" content=\"text/css\" />\n\n   <link rel=\"shortcut icon\" href=\"noterlikrehberi.net/rehber/favicon.ico\" />\n\n   <link type=\"text/css\" href=\"default.css\" rel=\"stylesheet\" />\n\n   <link id=\"tabscheme\" type=\"text/css\" href=\"hm_topic.css\" rel=\"stylesheet\" />   \n\n<style type=\"text/css\">\n\n/* No header topics */\n\n\n\n/* Breadcrumb trail */\n\np#breadcrumbs {\n\nfont-family: Verdana, Tahoma, Helvetica, Sans-Serif;   padding: 2px 0 1px 2px;\n\n   margin: 0;\n\n   font-size: 8pt; \n\n   color: #777777;\n\n   }   \n\np#breadcrumbs a { color: #777777; text-decoration: none;}\n\np#breadcrumbs a:visited {color: #777777;}\n\np#breadcrumbs a:hover { color: #000000; border-bottom: 1px dotted #000000; }\n\n\n\n/* Search hightlight color */\n\nspan.highlight {background-color: #ffff40;}\n\n  div#hmsocialmedia {\n\n  min-width: 606px;\n\n  }\n\n</style>\n\n<script type=\"text/javascript\">\n\nvar hmHeaderTopic = true;\n\n\n\n</script> \n\n<!--[if IE 9]>\n\n<link id=\"iesvgcss\" rel=\"stylesheet\" type=\"text/css\" href=\"hm_webhelp_svg.css\" />\n\n<![endif]-->\t\n\n<script src=\"jquery.js\"></script>\n\n<script type=\"text/javascript\" src=\"jquery.tools.min.js\"></script>\n\n<script type=\"text/javascript\" src=\"jquery.scrollTo-min.js\"></script>\n\n<script type=\"text/javascript\"> \n\n// General topic variables\n\nvar tVars = {\n\n   hmHelpPage: \"index.html\",\n\n   nextP: \"\",\n\n   prevP: \"\",\n\n   currP: \"yol-ucreti-hakkinda-genelge-genel-yazilar.html\",\n\n   descr: document.querySelector(\"meta[name='description']\").getAttribute(\"content\"),\n\n   keys: \"YOL ÜCRETİ - VEZNE\",\n\n   defP: \"fihrist.html\",\n\n   mailUrl: \"\",\n\n   mailUrlQuery: \"\",\n\n   projectTitle: \"Noterlik Rehberi\",\n\n   titleP: \"YOL ÜCRETİ HAKKINDA GENELGE VE GENEL YAZILAR\",\n\n   mailsubject: \"Tavsiye: Noterlik Rehberi - YOL ÜCRETİ - VEZNE &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   sharesubject: \"Noterlik Rehberi - YOL ÜCRETİ - VEZNE &nbsp; &nbsp;NOTERLİK MEVZUATI DİZİNİ&nbsp; &nbsp;NOTERLİK İŞLEMLERİ DİZİNİ&nbsp; &nbsp;GENELGELER GENEL YAZILAR&nbsp; &nbsp;48 SAYILI GENELGE\",\n\n   simplesubject: \"Konu ile ilgili tavsiyede bulunmak istiyorum.\",\n\n   mailid: \"YOL-UCRETI-HAKKINDA-GENELGE-GENEL-YAZILAR\",\n\n   mailpath: \"ÖNSÖZ /\",\n\n   mailbody: \"Merhaba, Yukarıda başlığı yazılı konu hakkindaki tavsiyelerim-sorularım şunlardır.\",\n\n   cliptab: 15,\n\n   cliptitle: 60,\n\n   fbtype: false,\n\n   header: true,\n\n   background: \"bg.png\",\n\n   tablesReady: false,\n\n   togglesReady: false,\n\n   webRedirect: false,\n\n   topicTitleBar: false,\n\n   titleBarContent: \"Konu\",\n\n   printFooter: true,\n\n   zoomTip: \"Resmi büyüt\",\n\n   autoPrint: true,\n\n   monoPrint: true,\n\n   printMode: false,\n\n   isEWriter: false,\n\n   printButton: \"Yazdır\",\n\n   printButtonTip: \"Bu konuyu yazdır\",\n\n   compilehash: (function () {\n\n\t\tvar outVal = 0, t= \"Noterlik Rehberi2024\";\n\n\t\tfor (var x = 0; x < t.length; x++) {\n\n\t\t\toutVal = outVal + (t.charCodeAt(x)*(x+2));\n\n\t\t}\n\n\t\treturn (outVal*697).toString(32) + \"_\";\n\n\t})()\n\n   };\n\n \n\n// Popup configuration\n\n var hmpBShadow = true;\n\n var hmPopSmallDim = 500;\n\n var hmPopKillVideo = true;\n\n // AutoTOC variables\n\n var hmatocvars = {\n\n   atoc_show: false,\n\n   atoc_title: \"\",\n\n   atoc_tip: \"Git:&amp;nbsp;\",\n\n   atoc_minHeaders: 3,\n\n   atoc_btntip_off: \"\",\n\n   atoc_btntip_on: \"Göster/Gizle\",\n\n   atoc_toptip: \"Sayfa Başına Git\",\n\n   atoc_top: \"Sayfa Başına Git\",\n\n   atoc_bg: \"#f6f6f6\",\n\n   atoc_border: \"#c0c0c0\",\n\n   atoc_linkcolor: \"#444\",\n\n   atoc_linklimit: 45,\n\n   atoc_hovercolor: \"#000\",\n\n   atoc_hoverbgcolor: \"#e0e0e0\"\n\n}\n\n// Sortable tables\n\nvar sortVars = {\n\n   europeandate: false,\n\n   germanNumbers: false,\n\n   imagePath: \"\",\n\n   image_up: \"arrow-up.gif\",\n\n   image_down: \"arrow-down.gif\",\n\n   image_empty: \"arrow-empty.gif\",\n\n   image_none: \"arrow-none.gif\",\n\n   sort_tip: \"Sırala\",\n\n   umlauts: \"true\"\n\n   }\n\n\n\n</script>\n\n\n\n\n\n<script type=\"text/javascript\" src=\"//platform.linkedin.com/in.js\"></script>\n\n<script type=\"text/javascript\" src=\"helpman_settings.js\"></script>\n\n<script type=\"text/javascript\" src=\"helpman_topicinit.js\"></script>\n\n<script type=\"text/javascript\" src=\"hmtopic.js\"></script>\n\n<script type=\"text/javascript\" src=\"hmpopups.js\"></script>\n\n<script type=\"text/javascript\"> /* Insert your own JS code or external script file reference for the HTML Page template here */\n\n</script>\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"yol-ucreti-hakkinda-genelge-genel-yazilar.html\");\n\n   </script>\n\n   <script type=\"text/javascript\" src=\"highlight.js\"></script>\n\n   <script type=\"text/javascript\">\n\n     $(document).ready(function(){highlight();});\n\n   </script>\n\n</head>\n\n<body>  \n\n<!-- Help & Manual Premium Pack templates by Tim Green, Copyright (c) 2011-2017, All Rights Reserved -->\n\n<!--ZOOMSTOP-->\n\n<div id=\"hmsocialmedia\">\n\n\t<ul class=\"social-buttons\">\n\n\t<li>\n\n\t\t<div class=\"fb-button\">\n\n\t\t<iframe src=\"https://www.facebook.com/plugins/like.php?href=noterlikrehberi.net/rehber/index.html?yol-ucreti-hakkinda-genelge-genel-yazilar.html\"\n\n        scrolling=\"no\" frameborder=\"0\"\n\n        style=\"border:none; width:300px; height:26px\"></iframe>\n\n\t\t</div>\n\n\t</li>\n\n\t<li>\n\n\t<a id=\"tweetthis\" href=\"https://twitter.com/share\" class=\"twitter-share-button\" data-url=\"noterlikrehberi.net/rehber/index.html?yol-ucreti-hakkinda-genelge-genel-yazilar.html\" data-via=\"true\" data-size=\"default\"></a>\n\n\t<script>window.twttr=(function(d,s,id){var js,fjs=d.getElementsByTagName(s)[0];if(!d.getElementById(id)){js=d.createElement(s);js.id=id;js.src=\"//platform.twitter.com/widgets.js\";fjs.parentNode.insertBefore(js,fjs);}})(document,\"script\",\"twitter-wjs\");var hideTwitter = setInterval(function(){var $twitButton=$('[id*=twitter]');if($twitButton.length>1&&$($twitButton[1]).is(\":visible\")){$twitButton.hide();clearInterval(hideTwitter);}},50);</script>\n\n\t</li>\n\n\t<li>\n\n\t\t<div class=\"googleplusone-button\">\n\n                <g:plusone size=\"medium\" count=\"false\" href=\"noterlikrehberi.net/rehber/index.html?yol-ucreti-hakkinda-genelge-genel-yazilar.html\"></g:plusone>\n\n                </div>\n\n\t\t<script type=\"text/javascript\">\n\n\t\twindow.___gcfg = {lang: 'tr-TR'};\n\n      (function(){var po = document.createElement('script'); po.type = 'text/javascript'; po.async = true;po.src = 'https://apis.google.com/js/plusone.js';var s = document.getElementsByTagName('script')[0]; s.parentNode.insertBefore(po, s);})();\n\n    </script>\n\n                \n\n\t</li> \n\n\t<li>\n\n\t\t<div class=\"linkedin-button\"><script type=\"IN/Share\" data-url=\"noterlikrehberi.net/rehber/index.html?yol-ucreti-hakkinda-genelge-genel-yazilar.html\"></script></div>\n\n\t</li>\n\n\t<li>\n\n\t\t<div id=\"mailthisbutton\"><a href=\"mailto:?body=noterlikrehberi.net/rehber/index.html%3Fyol-ucreti-hakkinda-genelge-genel-yazilar.html\" class=\"sbutton\">\n\n\t\t<span id=\"sbuttontext\">Email Gönder</span>\n\n\t\t</a></div>\n\n\t</li> \n\n\t</ul>\n\n\t</div>\n\n\n\n\n\n<ul id=\"topictabs\" class=\"tabs\">\n\n<li id=\"indextab\" class=\"hmtabs\"><a href=\"#\" id=\"indextablink\" class=\"current\"><span>YOL ÜCRETİ HAKKINDA GENELGE VE GENEL YAZILAR</span></a></li>\n\n</ul>\n\n<div id=\"hmbox\">\n\n<div id=\"hmheader\">\n\n<div id=\"hmheadercontents\">\n\n<p id=\"breadcrumbs\">\n\n<b><span class=\"sync-toc\"><a rel=\"nofollow\" class=\"sync-toc-link\" href=\"index.html?yol-ucreti-hakkinda-genelge-genel-yazilar.html\" target=\"_top\">&lt;&lt;&nbsp;Fihrist-Ana sayfa&nbsp;&gt;&gt;</a>&nbsp;&nbsp;</span><span class=\"sync-toc-off\"></span></b><span class=\"sync-toc-off\">\n\n</span></p> \n\n<h1 class=\"p_Heading1\"><span class=\"f_Heading1\">YOL ÜCRETİ - VEZNE</span></h1>\n\n<p class=\"p_Templatebuton_9\"><span class=\"f_Templatebuton_9\">  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK MEVZUATI DİZİNİ\">NOTERLİK MEVZUATI DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_1447761013, this);\" class=\"popuplink\" title=\"NOTERLİK İŞLEMLERİ DİZİNİ\">NOTERLİK İŞLEMLERİ DİZİNİ</a>  &nbsp; <a href=\"javascript:void(0);\" onclick=\"return hmshowPopup(event, popid_2147199316X, this);\" class=\"popuplink\" title=\"NOTERLİK HAK.TÜM GENELGELER GENEL YAZILAR\"> GENELGELER GENEL YAZILAR</a>  &nbsp; <a href=\"ortak-cari-hesap-islemleri-hak-birlestirilmis-48-sayili-genelge.html\" class=\"topiclink\" title=\"ORTAK CARİ HESAP İŞLELERİ HAK. BİRLEŞTİRİLMİŞ 48 SAYILI GENELGE\">48 SAYILI GENELGE</a></span></p>\n\n\n\n</div>\n\n<div id=\"atocIcon\" class=\"navdivs\">\n\n<img class=\"navicon\" id=\"hmAtocLink\" src=\"contents_off.png\" alt=\"\" title=\"\" />\n\n<br /><span></span>\n\n</div>\n\n</div>\n\n<div id=\"autoTocWrapper\" class=\"topicmenu\"></div>\n\n<div id=\"idcontent\">\n\n<div id=\"unclicker\"></div>\n\n\n\n<!--ZOOMRESTART-->\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\">&nbsp;</span></p>\n\n<div style=\"text-align: justify; text-indent: 0; page-break-inside: avoid; page-break-after: avoid; padding: 0 0 0 0; margin: 0 0 0 0;\"><table class=\"genelge_gyazi_ozetleri\" >\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\">Yol Giderlerinin Noterlik Makbuzuna Eklenemeyeceği hk <a href=\"2022-324-sayili-genelyazi.html\" class=\"topiclink\">2022/324 sayılı genelyazı</a></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Personeline ödenen yol ödeneklerini sigorta primine tabi olacağı Hak.<a href=\"1988-36-sayili-genelge.html\" class=\"topiclink\" title=\"Tümünü okumak için tıklayınız.\">1988/36 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İmzaya yetkili noter vekillerine aynı belediye hudutları içindeki hizmetleri için harcırah, tazminat, yol giderleri v.s. adlarla yapılacak ödemelerin ücret olarak vergilendirilmesi gerekir. <a href=\"1981-57-sayili-genelge.html\" class=\"topiclink\" title=\"Tümünü okumak için tıklayınız.\">1981/57 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Milli Piyango idaresinin bilet iptal komisyonuna davet ettiği noterin talep edeceği ücret Hk.Yol ödeneği, noterlik dairesi dışında yapılan işlemlerden alınır. <a href=\"1980-11-sayili-genelge.html\" class=\"topiclink\" title=\"Tümünü okumak için tıklayınız.\">1980/11 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Kanununun 109. maddesi uyarınca görevlendirilmiş olan Noterliklerin, 110. maddesi ile Noterlik Kanunu Yönetmeliğinin 81. maddesinde belirtilen biçimde tahsil ettikleri ve her çeşit ücret kapsamına giren yol ödeneğinin, işi dışarıda yapan katibe verilsin veya verilmesin kanuni süresi içinde (Noterlikler Ortak Cari Hesabı) na yatırılması gereği karara bağlanmıştır..<a href=\"1978-7-sayili-genelge.html\" class=\"topiclink\" title=\"Tümünü okumak için tıklayınız.\">1978/7 sayılı genelge</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"text-align: center; page-break-inside: avoid; page-break-after: avoid;\"><span class=\"f_Arial12\" style=\"color: #ff0000;\"> <a href=\"yol-ucreti-hakkinda-genelge-genel-yazilar.html#yolodengialinabilmekosullari\" class=\"topiclink\">Yol Ödeneği alınabilme koşulları</a></span><span style=\"color: #ff0000; letter-spacing: -4px;\"> </span></p>\n\n<p class=\"p_Arial12\" style=\"text-align: center; page-break-inside: avoid; page-break-after: avoid;\"><span style=\"color: #ff0000;\"><a href=\"giderlerle-ilgili-bazi-hususlar-birlestirilmis-8-sayili-genelge.html#yoldeneiyolgideri\" class=\"topiclink\">Yol ödeneği yol gideri:</a></span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Ücret Tarifesinin 11.maddesine göre, Noterler veya imzaya yetkili vekilleri, noterlik dairesi dışında iş yapmak veya Noterlik Kanunu'nun 55.maddesi hükmü uyarınca evrak ve defterleri götürmek için daireden ayrıldıklarında gerekli yol giderinden başka her işten, her gün için tarifede belirlenen yol ödeneğini alırlar. Noterlik dairesi dışında <a href=\"piyangolar-cekilisler-hak-yonetmelik.html\" class=\"topiclink\">piyango</a>, özel ve resmi kuruluşların Kur’a, seçim ve toplantılarında hazır bulunarak , tutanak düzenlemeleri halinde, noterler ve imzaya yetkili vekilleri gerekli yol giderinden başka her işten, her gün için tarifede bu işlemler için belirlenen yol ödeneği alırlar. </span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"text-align: center; page-break-inside: avoid; page-break-after: avoid;\"><a id=\"tavsiyeler-yol-ucreti\" class=\"hmanchor\"></a><span class=\"f_Arial12\" style=\"font-weight: bold; color: #ff0000;\"> TAVSİYELER</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yol Ödeneği: Daire Dışına Çıkma Ücreti-Kur’a, Piyango, Seçimine Ait Özel Yol Ücreti</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">1990/... sayılı kura çekim tutanağının incelenmesinde, yol ödeneği ile ilgili maddenin 1. ve 2. fıkrası uyarınca alınması gereken ücretlerin toplanıp tahsil edildiği, o tarihteki tarifeye göre (5.000.-)+(50.000.-)=(55.000.-) TL ücret alındığı görülmüştür.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Noterlik Ücret Tarifesinin 11. maddesinde tanzim olunan yol ödeneğinin, piyango, kur’a ve seçim ve toplantılarda bulunarak tutanak düzenlenmesi hali ile ilgili olan 2. fıkrasının tatbiki icabeden durumlarda, alınan ücretin dışarıya gitmeye dayanması nedeniyle, tek bir hukuki sebebin iki defa ücret konusu yapılmasına ve aynı zamanda l.fıkraya dayanılarak ücret tahsiline imkan vermediğinin hatırdan çıkarılmaması,</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yol Ödeneği: Dışarıda Yapılmış Olma Kaydı-Sebebi Göstermeme... sayılı iş kağıtlarında, muamelenin daire dışında yapıldığı açıkça belirtilmediği halde yol ücreti alındığı, ... sayılılarda ise; hariçte düzenlendiği tasrih edilmekle beraber sebebinin açıklanmadığı görülmüştür. (2, 6, 8) Noterlik Kanunu’nun 83. maddesinde işaret edildiği üzere, işlemin dairede yapılmasının gecikmeye neden olması veya başka bir zorluk arz etmesi halinde, sebebi iş kağıdında gösterilmek suretiyle muamelenin daire haricinde icrasının mümkün bulunduğunun dikkate alınması,</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yol Ödeneği: Dairede Yapılan İşten Yol Ödeneği Alma-Daire Dışında İşlem Yapma Sebebi Tek İşleme münhasır bulunmak kaydıyla, 1987/... sayılı iş kağıdının dairede düzenlenmesine rağmen 1.000 TL yol ücreti alındığı, 1987/... sayılı iş kağıtlarında da işlemin dışarıda yapıldığının anlaşılmasına rağmen, sebebinin iş kağıdına dercolunmadığı, saptanmıştır.Noterlik Yasası’nın 83. maddesi uyarınca, daire dışında işlem yapılması halinde sebebinin iş kağıdında belirtilmesinin zorunlu olduğunun unutulmaması,</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Yol Ücreti: Mesai Dışında Dairede İşlem Yapma-Tatilde İş Yapma... sayılı iş kağıdında, Almanya’ya gitmek için aldığı biletin yanmamasını gerekçe göstererek mesai dışında muvafakatname tanzimini isteyen şahıstan, evden daireye gelindiği düşüncesiyle ... TL yol tazminatı alındığı, o vesile ile çıkarılan 1974/...sayılı suretten de aynı ücretin tahsil edildiği görülmüştür. (2, 6, 8)Noterlik Kanunu’nun 52. maddesi gereğince tatil gün ve saatlerinde kaideten iş yapılamayacağının, istisnai durumlara sebep olan, gecikilmesi halinde zarar meydana getirecek nitelikteki vakıaların, objektif olarak takdiri icabettiğinin hatırda tutulması,</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">....sayılı iş kağıtlarında, muamelenin daire dışında yapıldığı açıkça belirtilmediği halde yol ücreti alındığı, 2007/16960, 16961 ve 11677 sayılılarda ise; hariçte düzenlendiği tasrih edilmekle beraber sebebinin açıklanmadığı görülmüştür.Noterlik Kanunu’nun 83. maddesinde işaret edildiği üzere, işlemin dairede yapılmasının gecikmeye neden olması veya başka bir zorluk arz etmesi halinde, sebebi iş kağıdında gösterilmek suretiyle muamelenin daire haricinde icrasının mümkün bulunduğunun dikkate alınması,</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><a id=\"yolodengialinabilmekosullari\" class=\"hmanchor\"></a><span class=\"f_Arial12\" style=\"font-weight: bold; color: #ff0000;\">&quot;I - YOL ÖDENEĞİ ALINABİLME KOŞULLARI</span></p>\n\n</td>\n\n</tr>\n\n<tr class=\"genelge_gyazi_ozetleri\">\n\n<td class=\"genelge_gyazi_ozetleri\"><p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bu konuda iki koşulun bir arada bulunması gerekir.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">A - İş veya işlemin yapıldığı yer,</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">İşlemin yapıldığı yerin daire dışı olması gerekir. Noterlik hizmetinin verildiği yapı bölümü dışında kalan her yer, yakın veya uzak olmasına bakılmaksızın daire dışı sayılır. Bitişik, alt veya üst kat yakınlığı bile buna engel değildir,Daire kapısına kadar gelebilmiş iş sahibinin, plakası yazılmak kaydı ile otomobil içinde imzasının alınması halinde de yol ücreti alınmalıdır.İlgili okur yazar değilse, engelli ise mutlaka tanıklar önünde imza alınmalı ve işlemin içeriği tanıklar önünde ilgili okunmalı, tercüme edilmelidir.Çünkü burada amaç yol ücreti almak değildir, işlemin daire dışında alındığını belgelemektir. Bir sahtelik iddiası olduğunda tanıkları dinletebilmektir. Aracın plakasını yazabilmektir.Evrakın mahkeme, savcılık veya diğer resmi dairelerin görevlilerince yerinde incelenmesi yol ücretini gerektirmez. Hatta dairede inceleme yapan görevliye gösterilmek üzere cilbent veya defterlerin ayrı yerde olan arşivden getirilmesi, bunların daire dışında fotokopilerinin çıkartılıvermesi yol ücreti istenmesine neden olamaz. Çünkü hizmet görevlinin dairesine gidilerek verilmemiştir.Bu ücret, daire dışına çıkılması nedeniyle alınır. Fazla çalışma karşılığı değildir. Bu bakımdan dairede tatil günü yapılan işlem nedeniyle yol ücreti istenemez.</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">B - İş veya işlem yapma koşulu) İşlem yapma :İş kağıdına imzası alınacak ilgilinin daireye gelememesi nedeniyle onun bulunduğu yere gidilmesi veyahutta tesbit tutanağı tanziminde olduğu gibi işlemin zorunlu olarak noterlikten ayrılarak yapılması gerekebilir. Böyle bir durum yoksa: ilgilinin imzası alınmayacaksa (protestoda olduğu gibi) yol ödeneği tahsili lüzumsuz olur.Doğal olarak işlemin de gidilen yerde yapılması, yazılması asıldır. Ancak, gelenlerden bir bölümün iradesi dairede yazılmakla beraber gelemeyen ilgilinin iradesi, bulunduğu yerde belirlenmiş ve imzası orada alınmışsa; işlem bir bölümü gereği yol ödeneğini gerektirir. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Böyle durumlarda yol ödeneğinden imzası dışarıda alınan sorumlu olur.imza alınması hali dışında; noter, işlem gereği iş kağıdını yazmadan daireden ayrılmaya mecbur ise, artık muamele dairede dönüşte de yazılsa yol ödeneği alınır. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Örneğin, tesbit tutanağı için; gerekli fotoğraflar çektirip notlar alınıp, bunun yazımı noterlikte yapılabilir. Ancak, herhangi bir hata veya noksanlığa meydan vermemek için durumun yerinde belgelenmesinde zaruret derecesinde yarar vardır.Tatilde, daire dışında yapılan işlemler için de, bu ödenek alınır.Bu konudaki ana kural </span>Noterlik Kanunu<span class=\"f_Arial12\">nun 83. md. sinde düzenlenmiştir. </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Bütün işlerin noterlikte yapılması asıldır. İşlemin dairede yapılması gecikmeye sebep olursa veya başkaca bir zorluk ve zaruret varsa, nedeni iş kağıdında gösterilerek, daire dışında da işlem yapılabilir.Konuya bu açıdan bakılınca: </span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">Aşağıdaki işler için yol ücreti alınamaz.- B</span></p>\n\n<p class=\"p_Arial12\" style=\"page-break-inside: avoid; page-break-after: avoid;\"><span class=\"f_Arial12\">ankaca protesto edilecek senetlerin daireye getirilmesi yeterlidir. Bu konuda banka görevlisinin imzası alınmaz. İşlemin de daire dışında yapılması düşünülemez,- Protesto edilen senetlerin bankaya götürülmesi, işlem sonrası bir hizmet olabilir; işlemin yapılması ile ilgili değildir.- Emanet paranın bankaya yatırılması da aynı gerekçelerle, işlem sınırlarının ötesinde bir faaliyettir. Emanet eşyanın bankada korunması uygun bulunmuşsa oraya gidiş, geliş de yol ödeneğini gerektirmez. 3456 s. yasanın 73. md. sindeki özel hüküm yeni tarifeye alınmamıştır.&quot; </span><span class=\"f_Arial12\" style=\"font-weight: bold;\">Ziya Gökçe - Noterlik Hukuku</span></p>\n\n</td>\n\n</tr>\n\n</table>\n\n</div>\n\n\n\n<!--ZOOMSTOP-->\n\n\n\n\n\n<!DOCTYPE html PUBLIC \"-//W3C//DTD XHTML 1.0 Transitional//EN\" \"http://www.w3.org/TR/xhtml1/DTD/xhtml1-transitional.dtd\">\n\n<html xmlns=\"http://www.w3.org/1999/xhtml\">\n\n\n\n<head>\n\n<meta http-equiv=\"Content-Type\" content=\"text/html; charset=utf-8\" />\n\n\n\n   <script type=\"text/javascript\" src=\"hmpopup_html.js\"></script>\n\n\n\n   <script type=\"text/javascript\">\n\n     HMSyncTOC(\"index.html\", \"yol-ucreti-hakkinda-genelge-genel-yazilar.html\");\n\n   </script>\n\n</head>\n\n<body>\n\n<!-- Google tag (gtag.js) -->\n\n<script async src=\"https://www.googletagmanager.com/gtag/js?id=G-L1LQTG9GMG\"></script>\n\n<script>\n\n  window.dataLayer = window.dataLayer || [];\n\n  function gtag(){dataLayer.push(arguments);}\n\n  gtag('js', new Date());\n\n\n\n  gtag('config', 'G-L1LQTG9GMG');\n\n</script>\n\n\n\n<hr>\n\n<div class=\"topicfooter\"><p class=\"topicfooter\"> <a href=\"hangi-konular-guncellendi.html\" target=\"hmcontent\">Güncelleme: 24.10.2022</a></p>\n\n</div>\n\n\n\n<div class=\"topicfooter\">\n\n<p class=\"topicfooter\"> <a href=\"fihrist.html\" target=\"hmcontent\">© Noterlik Rehberi (Sait Doğan - Sakarya 5. Noteri)</a></p>\n\n</div>\n\n\n\n</div> <!-- idcontent -->\n\n</div><!-- hmbox --> \n\n</body>\n\n</html>\n\n",
  "conversion_date": "2025-10-16T01:29:33.726427"
}